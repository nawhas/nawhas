(Haae Sakina Haae Sakina) X4

Sone Ke Liye Dhund Ti Thi Baap Ka Sina, (Khud Kho Gayi Jangal Mei Kahin Baali
Sakina) X2

  1. Hai Chaaron Taraf Raat Ka Gangor Andhera, Darya Pe Udu Dasht Mei Hai Mout Ka Pehra, Aawaaz Sare Dasht Hai Ya Shaahe Madina

(Khud Kho Gayi Jangal Mei Kahin Baali Sakina) X2

  2. Khaime Se Sue Dasht Chali Zainabe Muztar, Kehti Thi Kahaan Ho Mere Shabbir Ki Dukhtar, Har Simt Sitamghaar Hai Darjaao Kahin Naa

(Khud Kho Gayi Jangal Mei Kahin Baali Sakina) X2

  3. Rukh Karke Sue Nehr Sada Di Mere Bhai, Kya Aayi Hai Paas Aapke Shabbir Ki Jaai, Aajaao Madad Ke Liye Saqqae Sakina

(Khud Kho Gayi Jangal Mei Kahin Baali Sakina) X2

  4. Phir Ganje Shahida Ko Sidhaari Who Dilafghaar, Kehti Thi Ke Bebas Hun Bohot Sayyade Abraar, Hai Lut Gaya Pardes Mei Zainab Ka Khazina

(Khud Kho Gayi Jangal Mei Kahin Baali Sakina) X2

  5. Qurbaan Phuphi Tumpe Kahaan Ho Mere Dilbar, Tum Dhund Ke Leyaao Behen Ko Aliakber, Thak Haar Ke Baithi Hun Jabin Par Hai Pasina

(Khud Kho Gayi Jangal Mei Kahin Baali Sakina) X2

  6. Ik Nanni Si Turbat Pe Gayi Baadile Naashaad, Ai Nanne Mujahid Ye Phuphi Karti Hai Faryaad, Roti Thi Teri Yaad Mei Maasum Hazina

(Khud Kho Gayi Jangal Mei Kahin Baali Sakina) X2

  7. Ai Ibne Hassan Sunte Ho Faryaad Phuphi Ki, Kya Tumko Khabar Hai Ke Kahaan Hai Meri Pyaari, Roro Ke Ajab Haal Hai Dushwaar Hai Jina

(Khud Kho Gayi Jangal Mei Kahin Baali Sakina) X2

  8. Phir Sue Najaf Kehne Lagi Zainabe Muztar, Ai Baba Madad Kije Pareshaan Hai Dukhtar, Poshida Huwa Khaak Me Sarwar Ka Nagina

(Khud Kho Gayi Jangal Mei Kahin Baali Sakina) X2

  9. Bas Khatm Hai Rudaad Isi Baat Pe Mazhar, Ik Laashe Burida Ne Kahaa Ai Meri Khwahar, Aajaao Mere Paas Hai Maasum Sakina

(Khud Kho Gayi Jangal Mei Kahin Baali Sakina) X2
