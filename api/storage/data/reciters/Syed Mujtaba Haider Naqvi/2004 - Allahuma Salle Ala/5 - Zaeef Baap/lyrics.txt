

**Zaeef baap audio file**

**_

Zaeef baap

**_

(Gharibe Zehra pe aafat, ye aayi hai kaisi) x2

(Zaeef baap se laashe pisar nahi uthti) x3

  1. Badan mera shahe-sadmon se kaamp ta hai dil, kabhi qayaam ko dekha, kabhi sue saahil, (hussein rote hai haste hai sang dil qaatil) x2 qazaa bhi roti hai maqtal mei aur tanhaai

(Zaeef baap se laashe pisar nahi uthti) x2

  2. Na dil mei sabr ki taaqat, na zaat ka ya rab, ye who hussein hai jiske the bhai athara, (bichar gaye who baradar to dard ka maara) x2 duhaai deta hai maqtal se ye khabar aayi

(Zaeef baap se laashe pisar nahi uthti) x2

  3. Suni jo zainabe muztar ne ye sada purgham, behen khayaam mei karne lagi bapaa matam, (kahaan ho asgharo qaasim, pukaarte hai ham) x2 hussein dasht mei tanha hai dekhle koi

(Zaeef baap se laashe pisar nahi uthti) x2

  4. Udhar hussein ne mazhar pukaara naam-e-ali, pisar ke sine se khenchi jo zulm ki barchi, (jawaan bete ko aayi hai mout ki hichki) x2 ajeeb yaas ke aalam mei mout kehti thi

(Zaeef baap se laashe pisar nahi uthti) x2

