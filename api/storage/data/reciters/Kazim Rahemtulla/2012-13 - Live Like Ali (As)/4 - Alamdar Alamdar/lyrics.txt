Alamdar (X12)



Zehra Ki Dua Shere Khuda Ka Hu Wafadar,

Kehte Hai Mujhe Haider-E-Karaar Alamdar, ((X2))

1)  Abbas Mera Naam Hai Dunya Ko Batadun,

    Lashkar Ko Bhi Dariya Se Me Pal Bhar Me Hatadun,

    Paani Ke Liye Baazu Me Apne Bhi Katadun,

    Aaka Mere Sarwar Ke Liye Jaan Lutadun,

    Karbobala Me Aisa Hai Abbas Ka Kirdaar,

    Kehte Hai Mujhe Haider-E-Karaar Alamdaar

_ _

2)  Me Teen Shabon Roz Ka Pyasa Bhi Rahunga,

    Pohchaye Bina Khayme Me Paani Na Piyunga,

    Pyason Ke Liye Shere Ali Banke Larunga,

    Lakhon Ke Wo Lashkar Ko Ulatkar Mai Rakhunga,

    Dushman Pe Chalaunga Nigahon Ki Me Talwaar,

    Kehte Hai Mujhe Haidar-E-Karaar Alamadar

3)  Zainab Ka Nigehbaan Hun Kunbe Ka Hu Pyara,

    Saqa Hu Sakina Ka Me Bachon Ka Sahara,

    Haider Mera Baba Mera Shabbir Hai Aqaa,

    Aane Nahi Dunga Mai Laeeno Ka Bhi Saaya,

  Lakhon Ke Teri Foj Ko Kardunga Mai Lachaar,

    Kehte Hai Muje Haidar-E-Karaar Alamdar

4)  Mashkiza Liye Haathon Me Jaata Hu Mai Darya,

    Pyasi Hai Sakina Meri Roko Nahi Rasta,

    Kar Aaya Hu Paani Ka Me Bibi Se Yeh Wada,

    Jawunga Nahi Darya Se Bin Paani Ke Tanha,

    Le Aao Na Jalal Me Mujko Ay Sitamgaar,

    Kehte Hai Muje Haidar-E-Karaar Alamdar

5)  Ek Teer Laga Mashk Chidi Toot Gayi Aas,

    Aur Hogayi Khayme Me Sakina Meri Be Aas,

    Kistarha Se Tarpaegi Wo Bibiyon Ko Pyaas,

    Har Lamha Mere Dil Me Muje Hota Hai Ehsas,

    Saqqa-E-Sakina Hun Me Pyason Ka Madadgar,

    Kehte Hai Muje Haidar-E-Karaar Alamdar

6)  Paani Ke Bina Khayme Me Hoga Nahi Jana,

     Wada Na Wafa Pura Huwa Kaisa Hai Jina,

    Shayad Hai Mere Jine Se Behtar Mera Marna,

    Sarwar Mere Aqaa Muje Sharminda Na Karna,

   Lejana Na Ab Khayme Me Ye Lashay Alamdaar,

   Kehte Hai Muje Haidar-E-Karaar Alamdar

7)  Milti Hai Hame Fatema Zehra Ki Ye Dua,

     Lab Par Hai Saja Sheh Ke Alamdar Ke Nauha,

    Akbar Ne Kaha Dil Se Tarapkar Jo Ye Jumla,

    Kazim Hum Chale Karbala Karte Huway Naala,

    Aati Hai Hame Roze Se Awaz-E-Alamdar,

    Kehte Hai Mujhe Haider-E-Karar Alamdar
