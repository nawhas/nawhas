

**Waada-e-Zainab audio file**

**_

Waada-e-Zainab

**_

Ya Hussain, Ya Hussain, Ya Hussain, Ya Hussain

(Hussain deen-e-Muhammad bachaake aaungi) x3

  1. (Kiya hai tumse jo waadaa) x2 use nibhaaungi

(Hussain deen-e-Muhammad bachaake aaungi) x2

  2. (Hilaake rakhdungi bunyaad-e-zulm ko bhaayi) x2

Ali ke lehje mein khutbaat mein sunaaungi

(Hussain deen-e-Muhammad bachaake aaungi) x2

  3. (Piungi baad mein paani ye mera waada hai) x2

Mein pehle bhaai teri faateha dilaaungi

(Hussain deen-e-Muhammad bachaake aaungi) x2

  4. (Agar tumhaari sakina giri jo naaqe se) x2

Mein apni god mein bachi ko khud uthaaungi

(Hussain deen-e-Muhammad bachaake aaungi) x2

  5. (Na hone dungi mein Aabid pe koi zulm-o-jafaa) x2

Mein apni pusht pe sab taaziyaane khaaungi

(Hussain deen-e-Muhammad bachaake aaungi) x2

  6. (Kafan mile na mile mere donon bachonko) x2

Kafan mein shaam se tere liye to laaungi

(Hussain deen-e-Muhammad bachaake aaungi) x2

  7. (Khuda na khaasta beti jo margay teri) x2

Khud apne haath se uski lahad banaaungi

(Hussain deen-e-Muhammad bachaake aaungi) x2

  8. (Tumhaare baad jo sheereen ke ghar gai bhaai) x2

Shaheed hogaye tum kis tarah bataaungi

(Hussain deen-e-Muhammad bachaake aaungi) x2

  9. (Tarap rahi hai jo furqat mein Fatema Sughra) x2

Madeene jaake mein usko gale lagaaungi

(Hussain deen-e-Muhammad bachaake aaungi) x2

  10. (Kiya ye "Bande Ali" sun ke nauha zaynab ne) x2

Do baara shaam "takallum" tujhe bulaaungi

(Hussain deen-e-Muhammad bachaake aaungi) x2

