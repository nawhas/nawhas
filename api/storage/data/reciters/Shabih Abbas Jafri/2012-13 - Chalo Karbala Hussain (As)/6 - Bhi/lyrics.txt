__

_Sakina_ _ Ko Bhi_



Jahan Tum Ja Rahe Ho Mere Baba Sakina Ko Bhi Le Jao

"Na Tanha Chhodh Kar Jao Khudara Sakina Ko Bhi Le Jao"



Qadam Uthte Hain Maqtal Ko Tumhare,

Koi Na Aa Saka Haye Jahan Se,

Tumhare Baad Kya Jeena Hai Jeena Sakina Ko Bhi Le Jao.



Har Ek Teer-E-Sitam Ko Rok Lungi,

Main Tum Par Aanch Bhi Aane Na Dungi

,Uthaye Gi Tumhare Naaz Dukhiya Sakina Ko Bhi Le Jao..



Tabiyat Ap Meri Jante Ho,

Mujhe Achi Tarha Pehchante Ho,

To Kyunkar Chhodhkar Jane Ka Socha Sakina Ko Bhi Le Jao..



Mujhe Sine Pe Chahe Na Sulana,

Main Pairo'n Main Hi So Jaungi Baba,

Main Har Adat Badal Dungi Hai Wada Sakina Ko Bhi Le Jao..



Suna Hai Maine Marne Jaa Rahe Ho,

Mujhe Kyun Iss Tarha Tadhpa Rahe Ho

Main Tum Per Waar Du Yeh Jaan Baba Sakina Ko Bhi Le Jao..



Wahan Sughra Ko Tanha Chhodh Aaye,

Yahan Chhodho Na Aise Mujh Ko Haye,

Badal Do Baba Jaan Apna Irada Sakina Ko Bhi Le Jao..



Tadhapti Reh Gayi 'Arman' Dukhiya

'Shabih' Maktal Sidhare Haye Maula

Sakina Ne Nahi Phir Se Pukara Sakina Ko Bhi Le Jao..
