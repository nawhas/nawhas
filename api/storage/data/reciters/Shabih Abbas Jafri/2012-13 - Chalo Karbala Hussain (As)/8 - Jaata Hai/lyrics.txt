Shaam Jaata Hai Karwaa Ghazi

"Haye Zainab Hai Be Ama Ghazi"



Sham-E-Ashur Chhin Gayi Chadar

Ghar Luta Aur Jal Gaye Khaime

Koi Waris Nahi Bacha Mera

Qatl Sab Ho Gaye Mere Pyare

Ek Abid Hai Natawaa Ghazi

Haye Zainab Hai Be....



Is Musibat Me Haal E Ghurbat Me

Yeh Sitamgar Hame Satayenge

Qaid Karke Yeh Ahle Shar Humko

Be Rida Dar Ba Dar Phirayenge

Sar Chhupaungi Main Kaha Ghazi

Haye Zainab Hai Be....



Sham-O-Kufa Me Hum Aseero Ki

Aise Ki Jayegi Pazeerayi

Khaulta Pani Koi Phekega

Aur Koi Karega Sang Baari

Na Rida Hai Na Sayebaa Ghazi

Haye Zainab Hai Be....



Waqt-E-Bechaargi Hai Aye Bhai

Kufa Aur Shaam Jaungi Kaise

Log Iss Bekasi Ke Alam Me

Bint E Sher E Khuda Ko Dekhenge

Main Hu Paband E Risma Ghazi

Haye Zainab Hai Be....



Khwahar-E-Shah-E-Karbala "Yasir"

Suye Darya Tadhap Ke Kehti Thi

Aaj Qaidi Bani Khadhi Hu Main

Aur Hai Har Taraf Tamashayi

Koi Sunta Nahi Fuga Ghazi

Haye Zainab Hai Be....



"Shukr-E-Ghazi A.s"!
