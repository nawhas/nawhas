__

_Noor_ _ Ankho(N) Ka_



Noor Aankhon Ka Pisar Ka Dum Nikalta Dekhker

"Ro Rahe Hai Shah Akbar Ko Tadhapta Dekhker"



Zindagi Ki Hain Duayein Aur Dastar E Qaza

Ro Rahi Thi Maut Bhi Akbar Sawarta Dekhker



Kaun Chhinega Ridayein Sochti Thi Bibiyaa

Ek Sath Abbas Aur Akbar Ko Chalta Dekhker



Hath Me Thi Zulfiqar Aur Roke Kehte The Hussain

Kisne Maara Tha Mera Akbar Akela Dekhker



Jaane Kaise Seh Gayi Iss Dard Ko Umme Rubab

Jab Chale Akbar Ali Asghar Ko Pyasa Dekhker



Cheer Kar Sina Ali Akbar Ka Kehti Thi Sina

Ab Sada Royegi Sughra Tera Sehra Dekhker



Sheh Pukare Lo Behen Ab Hum Bhi Jaate Hai Adan

Hum To Zinda The Fakat Akbar Ka Chehra Dekhker



"Jonn"Laila Ne Bujha Dala Hai Khaima Ka Charagh

Baad E Akbar Kya Karengi Woh Ujala Dekhker
