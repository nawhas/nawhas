

_**Chalo** **Karbala Hussain audio file**_

_Chalo_ _Karbala Hussain_



Ishq aur inqelab ka meyaar hai hussain

Din e khuda ka maalik o mukhtar hai hussain

Nabiyo se badhke saahib e qirdar hai hussain

Haq keh raha hai mera madadgaar hai hussain

Aaja ke teri raah me aankhein bichhati hai

Zahra ke lal karbala tujhko bulati hai.



Islam bulata hai chalo karbala hussain

"Wade ko nibhana hai chalo karbala husain"!



Hai tera khun khun-e-raghe shahe ambiya

Tumne yeh dikhana hai chalo karbala Husain



Sona hai tumhe karbobala ki zameen per

Ghar bhar ko sulana hai chalo karbala husain



Khona hai bhai bete tumhe dasht-e-bala me

Gham yeh bhi uthana hai chalo karbala husain

Ho jayega taqsim jo baaghe hasan ka phool

Phir tukdhe milana hai chalo karbala hussain



Asghar ka khu bahega to uska bhi aapke

Chehre pe thikana hai chalo karbala hussain



Karbobala ko khake shifa me badal sake

Akbar woh khazana hai chalo karbala husain



Bhai kise kehte hai wafa kehte hai kisko

Duniya ko batana hai chalo karbala husain



Chhin jayengi behno ki rida baad tumhare

Bus sabr dikhana hai chalo karbala husain



Marne se pehle khaime me sajjad ko tumne

Salaar banana hai chalo karbala hussain



Dushman ke shar se hur ko khuda ke liye tumhe

Azad karana hai chalo karbala hussain



Kehne lage yeh khud se "SHABIH" shahe behrobar

Karbal ko basana hai chalo karbala hussain

