__

_Sar_ _ huwi manzil_



Sar huyi manzil-e-bazaar to darbar mila

ek gham jhel chuka dusra tayyar mila



sang baari ne yu nusrat ki ummide todhi

shaam ke sheher ka har shakhs jafakar mila



Rasta hi to fakat maang raha tha aabid

Kab rida ka tha talabgaar jo inkaar mila



Taziyano se utha dete the zaalim aakar

Jab bhi aabid ko kabhi saya-e-deewar mila



Rahe purkhar pe chalna bhi badha mushkil tha

Rahe bazaar magar isse bhi dushwar mila



Maa tarasti rahi bazaar me akbar ke liye

Jhuk ke naize se magar baba kayi baar mila



Berida kunba hai sab berida bazaar aseer

Haye kis haal me sajjad ko mukhtar mila



Shimr ka zulm badalta hi raha apna hadaf

Bhai ki pusht kabhi behen ka rukhsar mila



Sham ko sham nahi "JONN"to phir zulm likhu

Jisse sajjad ko azaar pe azaar mila
