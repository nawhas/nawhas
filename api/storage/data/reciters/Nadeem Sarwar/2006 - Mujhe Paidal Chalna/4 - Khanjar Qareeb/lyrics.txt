(Jab mera Hussain, Fatema ka cheyn) x2

Pushte raahwaar se khaak pe ghira

(Ya hussain) x3

Khanjar qareeb, zanu-e-qatil qareeb hai

(Ya hussain) x2

(Khanjar qareeb, zanu-e-qatil qareeb hai, Aaj imtehaan sabr-e-husain-e-ghareeb
hai) x2

  1. Jaan kar qareeb tar mera parwardigaar dekh

Aashiq ka apne reyg-e-tapaa(n) par qaraar dekh

Mera yakeen dekh mera etebaar dekh

Mei kitna mutmain hu(n) idhar eik baar dekh

Khanjar qareeb, zanu-e-qatil qareeb hai, Aaj imtehaan sabr-e-husain-e-ghareeb
hai

  2. Pyaasa hu(n) teen roz ka zakhmo(n) se choor hu(n)

Ya rab gawaah rahiyo ke mei bekasur hu(n)

Che maah ho gaye mei watan se bhi door hu(n)

Ab teri baargaah mei tere huzoor hu(n)

Khanjar qareeb, zanu-e-qatil qareeb hai, Aaj imtehaan sabr-e-husain-e-ghareeb
hai

  3. Ek qalb-e-natawaan be bahattar ka daagh hai

Athara saal ke Ali Akbar ka daagh hai

Bazu burida sher ka Asghar ka daag hai

Lagna abhi luti huwi chadar ka daagh hai

Khanjar qareeb, zanu-e-qatil qareeb hai, Aaj imtehaan sabr-e-husain-e-ghareeb
hai

  4. Eh keh ke jo khamosh huwe sibt-e-payambar

Dekh ke sarhaane khari hai madar-e-muztar

Shehzadi ke sar par hai pari khaak ki chadar

Kehti wo sar god mei Shabbir ka lekar

Khanjar qareeb, zanu-e-qatil qareeb hai, Aaj imtehaan sabr-e-husain-e-ghareeb
hai

  5. Mazloom ki imdaad ko aata nahi koi

Paani dam-e-marg pilata nahi koi

Zakhmo(n) pe lagi khaak churaata nahi koi

Haay haay mere bache ko bachata nahi koi

Khanjar qareeb, zanu-e-qatil qareeb hai, Aaj imtehaan sabr-e-husain-e-ghareeb
hai

  6. Haider se kaha Zehra ne khof ata hai saheb

Maa(n) hu(n) mera dil dard se tharrata hai saheb

Ye dekhiye duniya se pisar jaata hai saheb

Khanjar ko liye shimr chala aata hai saheb

Khanjar qareeb, zanu-e-qatil qareeb hai

(Aaj imtehaan sabr-e-husain-e-ghareeb hai) x2

  7. Farmaane lage maa(n) se basad ranj ye maula

Kuch deyr mei ab kooch hai duniya se hamara

Ay amma chali jaaye maqtal se khudara

Kis tarah se dekhogi tarapta huwa laasha

Khanjar qareeb, zanu-e-qatil qareeb hai

(Aaj imtehaan sabr-e-husain-e-ghareeb hai) x2

  8. Ek baar jo khaymo(n) ki taraf yaas dekha

Dekha ke dar-e-khaymaa(n) pe roti hai Sakina

Ek hook uthi qalb mei rone lage maula

Zainab se ishaaro(n) se kaha ay meri behna

Khanjar qareeb, zanu-e-qatil qareeb hai

(Aaj imtehaan sabr-e-husain-e-ghareeb hai) x2

  9. (Aawaz-e-ghaib aayi palat aa hussain aa) x2

Ab imtehaan tera mukammal yaha huwa

Khun-e-pisar se tu hai wuzu ab to kar chuka

Ye sun ke sheh ne sajde mei sar rakh ke ye kaha

Khanjar qareeb, zanu-e-qatil qareeb hai

(Aaj imtehaan sabr-e-husain-e-ghareeb hai) x2

  10. Jab ponchi behen bhaayi ke laashe pe khule sar

Dekha ke la'ee(n) pher chuka halq pe khanjar

Aur shimr liye jata hai sar gesoo pakar kar

Ay "Sarwar-o-Rehan" karo yaad wo manzar

Khanjar qareeb, zanu-e-qatil qareeb hai, Aaj imtehaan sabr-e-husain-e-ghareeb
hai

As'salaamu alayka ya tharallahi wabna thaari

Wal witral mawtoor, ash'hadu annaka qad aqamtas-salaat

Wa ataytaz-zakaat, wa amarta bil ma'aroofi wa nahayta annil munkar

Wa ata'tallahu wa rasoolahu, hatta ataaqal yakeen

As'salaamu alayka ayyuhash-shaheed

As'salaamu alayka ayyuhal-mazloom, wabnul-mazloom |

![](Khanjarqareeb.jpg)
---|---
