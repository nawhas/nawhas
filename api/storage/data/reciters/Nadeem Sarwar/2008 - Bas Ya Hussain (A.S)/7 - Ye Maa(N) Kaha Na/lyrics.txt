Yasrib Mein Aayi Khaab Mein Zainab Ke Yun Butool

Maatha Bhara Tha Khun Mein Sar Par Rida Na Thi

Zainab Ne Puchha Kiske Lahu Se Jabeen Hein Laash

Amma Tum Par To Aafatein Safare Karbala Na Thi

Ro Kar Kaha Butool Ne Tum Yaad To Karo

Tum Apni Yaad Ko Zara Abaad To Karo

Kis Waqt Kis Jagah Mein Shareeke Aza Na Thi

Ye Maa Kahaan Na Thi

Zainab Safar Mein Saath Tere Maa Kaha Na Thi

Ye Maa Kahan Na Thi

  1. Royi Tumhare Saath Bahattar Ki Laash Par

Akbar Ki Lash Par Ali Asghar Ki Lash Par

Zainab Mein Kis Shaheed Ki Sahib Aza Na Thi

Ye Maa Kahan Na Thi

Zainab Safar Mein Saath Tere Maa Kaha Na Thi

Ye Maa Kahan Na Thi

  2. Jhara Tha Kisne Balon Se Sehrae Karbala

Kisne Bichhaya Aake Musallae Karbala

Haye Haye Me Karbala Mein Shabe Qatl Kya Na Thi

Ye Maa Kahan Na Thi

Zainab Safar Mein Saath Tere Maa Kaha Na Thi

Ye Maa Kahan Na Thi

  3. Rakhte Qauhan Hussain Ne Manga Tha Jis Ghari

Khaime Mein Bibi Tum Ko Ghash Aya Tha Jis Ghari

Khaime Ke Peechhe Rone Ki Meri Sada Na Thi

Ye Maa Kahan Na Thi

Zainab Safar Mein Saath Tere Maa Kaha Na Thi

Ye Maa Kahan Na Thi

  4. Rukhsat Ko Aya Khaime Mein Jab Ibne Bu Turab

Thami Thi Tumne Jis Ghari Mazloom Ki Rakaab

Kyaa Sath Sath Ghore Ke Mein Nnd Paa Na Thi

Ye Maa Kahan Na Thi

Zainab Safar Mein Saath Tere Maa Kaha Na Thi

Ye Maa Kahan Na Thi

  5. Jab Tum Giri Thi Bhai Ke Laashe Pe Unt Se

Naaqe Pe Tum Sawaar Thi Bazu Rasan Mein The

Kya Baal Khole Laashe Pe Khairun Nisa Na Thi

Ye Maa Kahan Na Thi

Zainab Safar Mein Saath Tere Maa Kaha Na Thi

Ye Maa Kahan Na Thi

  6. Yasrab Se Taaba Maariya Aur Wahan Se Taba Sham

Hamraah Thi Qadam Ba Qadam Saath Gaam Gaam

Zainab Kahi Hussain Se Zehra Juda Na Thi

Ye Maa Kahan Na Thi

Zainab Safar Mein Saath Tere Maa Kaha Na Thi

Ye Maa Kahan Na Thi

  7. Zainab Ye Arz Ki Ke Baja Kehti He Janaab

Mein Sunrahi Hun Jo Ba Khuda Kehti Hein Janaab

Ay Waalida Mujhe Khabare Dasto Pa Na Thi

Ye Maa Kahan Na Thi

Zainab Safar Mein Saath Tere Maa Kaha Na Thi

Ye Maa Kahan Na Thi

  8. Imsaal Bhi Najaf Ka Irada Tha Ay "Dabeer"

Aur Karbala Bhi Jaaoun Ye Socha Tha Ay "Dabeer"

Par Rehgaye Tarap Ke Ke Kismat Rasa Na Thi

Ye Maa Kahan Na Thi

Zainab Safar Mein Saath Tere Maa Kaha Na Thi

Ye Maa Kahan Na Thi
