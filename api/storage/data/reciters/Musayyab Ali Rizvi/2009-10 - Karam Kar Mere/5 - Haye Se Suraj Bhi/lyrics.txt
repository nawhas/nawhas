

**_Ali ki beti audio file_**

**_ _**

**_Ali Ki Beti Ka Sir Khula Hay, Haya Se Suraj Bhi Chup Gaya Hay_**

_ _

Ali ki beti ka sir khula hay, haya se suraj bhi chup gaya hay

Ridaaen ansoo baha rahi hain ghilaaf kabay ka roraha hay



1: ajeeb bazaar ka hay manzar

baras te hain har taraf se phattar

sadaen hain baghiyon ko maro

bata khuda kiya ye majra hay

Ali ki beti ka sir khula hay, haya se suraj bhi chup gaya hay



2: sikhaya dunya ko jis parda

wo khud hay balway main sir bahrehna

hay qaidi koofay ki shahzadi

rasool ko ajrr ye mila hay

Ali ki beti ka sir khula hay, haya se suraj bhi chup gaya hay



3: khuda ra pehchano kalma goyo

na sadqa kar k khajoor phenko

haraam sadqa hay inn pe logo

k ye to oulad-e-mustafa hay

Ali ki beti ka sir khula hay, haya se suraj bhi chup gaya hay



4: tamasha inn ka na yon banao

haya karo kuch nazar jhukao

wo jis ka phartay ho roz kalma

ussi ki oulad par jafa hay

Ali ki beti ka sir khula hay, haya se suraj bhi chup gaya hay



5: ye saarban hay jo qaidiun ka

hadaf hay ab jo yazidiyon ka

jo pusht pe durray kha raha hay

ye hi to beta hussain ka hay

Ali ki beti ka sir khula hay, haya se suraj bhi chup gaya hay



6: rasan hay ek our galay hain bara

sitam ye kesa hay ya khuda ya

hain jis rasan main galay baron k

ussi main bachi ka bhi gala hay

Ali ki beti ka sir khula hay, haya se suraj bhi chup gaya hay



7: jhuka hay yon bhi dilair ka sir

nazar na par jae bibiyon par

gawara abbas ko nahi hay

sinaan se khud ko gira raha hay

Ali ki beti ka sir khula hay, haya se suraj bhi chup gaya hay



8: masaaeb-e-bint-e-syeda ko

sitam zareefi ki intiha ko

sohail tehreer kartay kartay

qalam bhi ansoo baha raha hay

Ali ki beti ka sir khula hay, haya se suraj bhi chup gaya hay

