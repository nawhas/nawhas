_ _

1: Shaheed-E-Jor-O-Jafa Ae Meray Raza Mola

Aseer-E-Runj-O-Bala Ae Meray Raza Mola



2: Ujara Kis Ne Nabi K Chaman Ko Mash-Hud Main

Mila Hay Zehr Ghareeb Ul Watan Ko Mash-Hud Main

Hue Behan Se Juda Ae Meray Raza Mola



3: Diya Wo Zehr Badan Hogaya Tha Zard Tamam

Salaam Aap Ki Ghurbat Pe Ae Ghareeb Imam

Har Aik Zulm Saha Ae Meray Raza Mola



4: Hay Ghum Zada Wo Behan Jis Ki Qum Main Hay Turbat

Ghareeb Bhai Ki Uthi Thi Dhoom Se Mayyat

Chali Wo Ghum Ki Hawa Ae Meray Raza Mola



5: Khuda K Arsh Pe Our Momino K Seenay Main

Diyaar-E-Qum Main Khurasaan Main Madinay Main

Bicha Hay Farsh-E-Aza Ae Meray Raza Mola



6: Tumharay Yom-E-Shahadat Pe Arsh Hay Pur Num

Tumharay Ghum Main Tumhari Judai Main Maatum

Hay Sher-E-Qum Main Bapa Ae Meray Raza Mola



7: Uthaya Zainab-O-Kulsoom Ne Jo Baad-E-Hussain

Ussi Tarhan Se Ye Masooma Qum Main Thin Bechain

Wo Ghum Behan Ko Mila Ae Meray Raza Mola



8: Musayyab Our Zafar Aaj Bhi Azaanon Main

Zameen Se Arsh Se Mash-Hud K Qaid Khanon Se

Ye Arahi Hay Sada Ae Meray Raza Mola
