_ _

1: Zainab Ne Kaha Ye Ro Ro Kar

Bazaar Main Hon Main Nangay Sir

Abbas Kahan Ho Ajao



2: Main Bekus Hon Dukh Paai Hon

Main Sarwar Ki Maan Jaai Hon

Marjaongi Ghum Se Ghut Ghut Kar

Abbas Kahan Ho Ajao



3: Tum Roothay Akbar Qatal Hue

Sub Mooniso Yawar Qatal Hue

Be Chaadar Phirti Hon Dar Dar

Abbas Kahan Ho Ajao



4: Ye Kesi Musibat Aae Hay

Har Simt Faqat Tanhai Hay

Lillaha Sahara Do Aakar

Abbas Kahan Ho Ajao



5: Faryad Hay Ibn-E-Shah-E-Najaf

Bazaar Sajay Hain Charon Taraf

Ankhain Hain Guhar Phat Ta Hay Jigar

Abbas Kahan Ho Ajao



6: Jana Hay Sar-E-Darbar-E-Jafa

Abbas Mujhe Ati Hay Haya

Maangu Main Bhala Kis Se Chadar

Abbas Kahan Ho Ajao



7: Qasim Bhi Nahi Akbar Bhi Nahi

Hud Ye Hay Ali Asghar Bhi Nahi

Faryaad Karon Kis Se Jakar

Abbas Kahan Ho Ajao



8: Zindaan Main Kabhi Darbaron Main

Hay Al-E-Nabi Bazaron Main

Emdaad Karo Ibn-E-Haider

Abbas Kahan Ho Ajao



9: Sub Ahel-E-Aza Hain Girya Kunaan

Hay Aaj Musayyab Noha Kunaan

Kehta Hay Bilaal-E-Khasta Jigar

Abbas Kahan Ho Ajao
