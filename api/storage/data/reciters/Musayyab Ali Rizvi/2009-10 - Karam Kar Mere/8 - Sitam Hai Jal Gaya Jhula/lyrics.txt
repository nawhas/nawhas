_ _

1: Sitam Hay Jul Gaya Jhula Ali Asghar Nahi Aae

Lahoo Rota Hay Dil Maan Ka Ali Asghar Nahi Aae



2: Kahan Par Reh Gaya Wo Haae Nannah Laal Bano Ka

Ye Uss Ka Dard Ye Soz-E-Jigar Ye Haal Bano Ka

Karay Kesay Na Wo Girya Ali Asghar Nahi Aae



3: Sakina Poochti Thi Our Tar Pati Thi Maadar Ko

Bhala Maqtal Main Kis K Paas Chor Aae Hain Asghar Ko

Palat Kar Agae Baba Ali Asghar Nahi Aae



4: Na Janay Kia Hua Paltay Nahi Maqtal Main Phir Ja K

Gae Thay Tashnagi Apni Bujhanay Saat Baba K

Bata Kiun Sahil-E-Darya Ali Asghar Nahi Aae



5: Abhi Adat Nahi Uss Ko Kisi K Paas Sonay Ki

Mujhe Awaz Ati Hay Musalsul Uss K Ronay Ki

Laga Rehta Hay Ye Dhar Ka Ali Asghar Nahi Aae



6: Watan Main Jafri Ujra Hua Jub Karwan Pohncha

Musayyab Uss Ghari Asghar Ki Maan Ko Ye Khyal Aya

Kaheen Na Pooch Le Sughra Ali Asghar Nahi Aae
