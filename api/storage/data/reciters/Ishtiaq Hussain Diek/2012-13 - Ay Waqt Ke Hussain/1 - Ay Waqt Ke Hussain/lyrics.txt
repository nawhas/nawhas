

**_Ay waqt ke Hussain audio file_**

**_Ay waqt ke Hussain_**



Ae waqt ke hussain, ae sahibe zaman

Be aasra heh khalqe khuda chahiyae amaan



Momin hon farte shauqe shahadat mein be qaraar

Jin ki har ek saans pe ho tera ikhtiyaar

Terae beghair unke liyae zindagi ho baar

Hurr kar rahae hon waqt ke sab tera intizaar

Rang e wafa zamane mein bharne ke waste

Teyaar sab hon deen pe marne ke waste



Ahl e gham e hussain (a) pe tanqeed ka heh shor

Is deen ke taane bane ki uljhi hue heh daur

Heh sahib e aqeeda pe fatwa garon ka joar

Lekin munafiqeen se heh dosti pe zoar

Maula much se bala heh ye tarz e ijtihad

Ahl e aza se dushmani, ghairon se ittihad



Momin bhi ab tho mominon pe sakht ho gayae

Misl e gulab loag tey aur dasht ho gayae

Aur kuch aqeeda saazi mein he mast ho gayae

Zaad e yaqeen rakhte the be rakht hogayae

Matloob rah e rushd o hidayat heh qaum ko

Ae mir e karwaan teree hajat heh qaum ko



Khud apne he tabahi pe mamoor heh bashr

Apne he bad khisaali se makhooe heh bashr

Dunya ka hoke khud se bhi ab door heh bashr

Ek daam e khud farebi mein mehsoor heh bashr

Insane ne bandh rakhe hein insaniyyat ke haath

Maula sunau ab logon ko muzhda e najaat



Mursal ke khanwade ke pyaason ka intiqaam

Lein qasim o sagheer ke ye khoon ka intiqaam

Har ek yazid e waqt se zulmon ka intiqaam

Ya le sakein hussain (s) ke bachon ka intiqaam

Is nasl e nau ko sahib e kirdaar tu bana

Bachon ko mere waqt ka mukhtar tun bana



Bhai hua jo qatl behen dekhti rahee

Abid ke tauq apne rasan dekhti rahee

Wo Fatima ka ujra chaman dekhti rahee

Sab qaidiyoon ke ranj o mehan dekhtee rahee

Zaynab ki be ridaaee ka poora ho intiqaam

Ho zulfiqar e haider be niyaam



Fikr e yazeed ab bhi zamane mein heh rawaan

Zalim chaar simt hein koi nahein amaan

Sab hurmalaee betey hue hein kenchey hue kamaan

Badli hein ab to nohon mein maon ki loriyaan

Shabbir ke jawan ali akbar ka wasta

Maula zahoor le ayeeae asghar ka wasta



Irfaan kijiyae ab hum par aashkar

Lashkar mein apne kijiyae maula hamein shumaar

Ham matmi ko rehta heh bas tera intezaar

Hazir baraae pursa hein maula ye pursadaar

Sajaad istighasa heh ho jayae ab zahoor

Diek bhi nauha khwan ho maula tere hazoor



