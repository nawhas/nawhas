Sham Ka Bazaar Heh Aur Aasra Koi Nahein

Kis Tarah Guzre Gi Zaynab Rasta Koi Nahein



Ye Heh Namus E Risalat Manta Heh Har Koi

Waris E Tatheer Heh Ye Janta Heh Har Koi

Sar Kulle Syedanion Ka Dampta Koi Nahein



Sham Ka Bazaar Heh Aur Aasra Koi Nahein



Qadiyon Ke Qafila Pe Zulm Ki Yalghaar Heh

Khoon Behta Heh Saron Se Laal Har Dewaar Heh

Pathron Ki Barshen Hein Rokta Koi Nahein



Sham Ka Bazaar Heh Aur Aasra Koi Nahein



Pusht Par Barsaarte Hein Taziyane Ashqiya

Garm Zanjeeron Pe Pani Kon Dhaale Ga Bhala

Kalma Go Sare Hein Lekin Ba Wafa Koi Nahein



Sham Ka Bazaar Heh Aur Aasra Koi Nahein



Be Redaee Par Puphee Ki Heh Jigar Chalni Tamam

Khoon Ankon Se Behta Heh Mera Qaidi Imam

Esee Halat Mein Musalman Ko Haya Koi Nahein



Sham Ka Bazaar Heh Aur Aasra Koi Nahein



Jin Ko Rakha Tha Khuda Ne Chadar E Ismat Tale

Heh Suae Darbar Un Ko Kalma Go Lekar Chale

Mustafa Ki Betiyan Hein Sochta Koi Nahein



Sham Ka Bazaar Heh Aur Aasra Koi Nahein



Diek O Jawad Ki Ye Heh Dua Parwardigaar

Har Hussaini Matmi Ho Qabr E Zaynab Ka Zawaar

Heh Tarap Dil Mein Tho Phir Ye Faasla Koi Nahein



Sham Ka Bazaar Heh Aur Aasra Koi Nahein
