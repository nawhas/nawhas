Sham ki galyon mein guzra esa saniha

Bhai ka neze pe sar tha  aur behen thi be rida



Syed sajad the zanjir  men jakre huwe

Aur aseeron ke gale te ek rasi se bhande

Is tarah darbar poncha  qaidyon ka qafla



The tamashai har su sham ke bazaar mein

Aur zaynab thi pareshan halqa e aghyaar mein

Tab sinan ki nok pe tarpa tha shabbier ka sar



Hukm ahl sham ko tha jashn yun barpa karo

Hath mein pathar utao inke isteqbal ko

Ek lashkar baghyon ka sham mein araha heh



Warise tathir ko jiswaqt dekha nange sar

Chadar de kar gai inko nusrani magar

Lut kar phir se musalmanon ne be parda kiya



Aake pucho ye rehana ne sar e bazaar sham

Ae medina ke asero kese hein shabbir imam?

Ho gay behosh sun kar qisa e karo bala



Asman khamosh kyun tha qahr kyun toota nahein

Kyun nahein aye qiyamat, kyun nahein kanpe zameein

Jab sharabi ne liya bint e ali ka naam tha



Marta tha jab lab e shabbier pe zalim charee

Zaynab o kalsum per thi wo qiyamat ki gharee

Khub ye ajr e risalat aal e ahmad ko mila



Jab sakina ko sar e bazaar kuch paani mila

Rothe rothe usne ye sajad o Zaynab se kaha

Kesae pani mein piyun , asgha tho pyasa mar gya



Poet:- Sajjad Haider (Birmingham), Noha Khawan:- Ishtiaq Hussain Diek, Soz\-
Syed Waji Hasan
