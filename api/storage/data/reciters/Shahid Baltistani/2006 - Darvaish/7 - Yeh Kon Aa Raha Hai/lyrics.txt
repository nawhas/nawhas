

**Ghayrat ka khuda audio file**

**Ghayrat ka khuda video file**

**_

Ghayrat ka khuda

**_

(Ay alamdare hussain wa-abbasa) x2

Wa-abbasa, abbasa

Khayme ka parda hai utha, wa-abbasa

Kon chala suwe dariya, abbasa

Ye kon aaraha hai, ghayrat ka ye khuda hai, (ghazi hai bawafa hai) x2

  1. Aane ko hai qayamat, mehsoos ho raha hai

Wo ghar se yu(n) chala hai, dharti pe zalzala hai,

Aada ka har sipahi ye kehke bhagta hai

Ghazi hai bawafa hai

Ye kon aaraha hai, ghayrat ka ye khuda hai, (ghazi hai bawafa hai) x2

  2. Chehra ali ka chehra, khushbu ali ki khushbu,

Sina ali ka sina, bazu ali ke bazu

Jis rukh se dekhte hai, tasveer-e-murtuza hai

Ghazi hai bawafa hai

Ye kon aaraha hai, ghayrat ka ye khuda hai, (ghazi hai bawafa hai) x2

  3. Haa isne bachpane me, maa se sabak ye sikha,

Shabbir ki ghulami, sab se bara hai rutba,

Ye sher is sabak ko dohraye jaa raha hai

Ghazi hai bawafa hai

Ye kon aaraha hai, ghayrat ka ye khuda hai, (ghazi hai bawafa hai) x2

  4. Haider he isme azam, har dard ki dawa hai

Quran kehraha hai, ye naam ik dua hai

Ghazi hai naam jiska haider ki wo dua hai

Ghazi hai bawafa hai, abbasa,

Ye kon aaraha hai, ghayrat ka ye khuda hai, (ghazi hai bawafa hai) x2

  5. Izne vhigha nahi hai, hasrat hai bas vhigha ki

Talwar sheh ne rakhli, qismat hai ashkiya ki

Mashkiza bazuwo(n) ke badle bacha raha hai

Ghazi hai bawafa hai

Ye kon aaraha hai, ghayrat ka ye khuda hai, (ghazi hai bawafa hai) x2

  6. Tashna labi ka alam, mojo pe gara parcham,

Kabze me leke paani, lab ko nahi kiya nam

Dariya se pyaas bharke, wapas jo aaraha hai

Ghazi hai bawafa hai, abbasa

Ye kon aaraha hai, ghayrat ka ye khuda hai, (ghazi hai bawafa hai) x2

  7. Duba huwa lahu me, parcham jo aa raha hai,

Pyaaso(n) ka farte gham se, dil ddubne laga hai

Boli sakina tthero, paani wo laa raha hai

Ghazi hai bawafa hai

Ye kon aaraha hai, ghayrat ka ye khuda hai, (ghazi hai bawafa hai) x2

  8. Bazu to katt chuke hai, mashkiza chid gaya hai

Kya ghar ko jaye ghazi, ghayrat ka marhala hai,

Haye tashnalab ka chehra nazro me ghumta hai

Ghazi hai bawafa hai

Ye kon aaraha hai, ghayrat ka ye khuda hai, (ghazi hai bawafa hai) x2

  9. "Rehan" gham se ttuti, shabbir ki kamar hai,

Abbase bawafa ka, duniya se ab safar hai,

Lekin lahu se apne, wo likh ke jaa raha hai

Ghazi hai bawafa hai, abbasa, abbasa

