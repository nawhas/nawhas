

**Abid ki kahani audio file**

**_

Abid ki kahani

**_

(Haaye beemaar) x4

(Haaye beemaar) x2

(Haaye beemaar) x4

(Ranj-o-alam mei dubi, abid ki kahani) x4

  1. Payro(n) mei aable hai, aankho se ansuo(n) ke, hoti hai rawaani

(Ranj-o-alam mei dubi, abid ki kahani) x4

  2. Is baat ka nahi gham, bazaar behaya hai

Ummat ki berukhi hai, ummat ke hi gila hai

Zainab bhi berida hai, badli hai zaeefi mei, abid ki jawaani

(Ranj-o-alam mei dubi, abid ki kahani) x4

  3. Qari namaazi hafiz, haji khare huwe the

Bazaaro(n) mei musalmaa(n), sare bhare huwe the

Zainab ki pusht par hi, beemaar-e-sarebaa(n) ki, guzri hai jawaani

(Ranj-o-alam mei dubi, abid ki kahani) x4

  4. Sadat ke liye hi, raaho(n) mei mushkile hai 

Qaure hai aur kaanthe, pathro(n) ki barishe hai

Khayme jo karbala mei, jalte rahe the ya rab, barsa nahi pani

(Ranj-o-alam mei dubi, abid ki kahani) x4

  5. Jab karbala ko aye, suta watan madina

Chora jo karbala ko, tanha huwi sakina

Sarwar ki shaahzadi, kaise sahengi ya rab, zinda(n) ki weerani

(Ranj-o-alam mei dubi, abid ki kahani) x4

  6. Sajjad ko imamat, deti hai shaam-e-gurbat

Mazloom sayyedo(n) se, kehti hai shaam-e-gurbat

Purse mei de rahi hu(n), beemar ko aseeri, karbal ko kahani

(Ranj-o-alam mei dubi, abid ki kahani) x4

  7. Na mahramo mei zainab, be parda jab khari thi

Ummat ki teri nana, ghayrat kaha(n) gayi thi

Majma laga huwa tha, Zainab jo parh rahi thi, ayaat-e-qurani

(Ranj-o-alam mei dubi, abid ki kahani) x4

  8. Saaya hata hi tha ke, Abbas ke bharam ka

Aaghaz hogaya tha, sadat pe sitam ka

Deti rahi dilasa, pardes mei Zainab ko, Ghazi ki nishaani

(Ranj-o-alam mei dubi, abid ki kahani) x4

  9. Sajjad jis tarha se, ankho(n) se khun roya

"Arman" wo kalam se, kaise bayaan honga

Bedaar hogaye ham, matam bata raha hai, Noho(n) ki zubaani

(Ranj-o-alam mei dubi, abid ki kahani) x4

