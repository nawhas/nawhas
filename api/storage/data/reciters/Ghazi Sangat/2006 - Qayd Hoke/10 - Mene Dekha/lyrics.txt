

**Mene dekha audio file**

**_

Mene dekha

**_

(Shabbir ki gardan ko kat'tay menay dekha hay amma(n)) x2

  1. (Yay mei hee jaanti hoon kesay) x2 Menay dekha hay amma'n

Shabbir ki gardan ko kat'tay menay dekha hay amma(n)

Jis bhai par say beto'n ke Mei sadqay utaara karti thi

Raato'n ko uth uth kar jis ko mei paani pilaaya karti thi

(Sehra mei usay pyaasa martay) x2 menay dekha hay amma(n)

Shabbir ki gardan ko kat'tay menay dekha hay amma(n)

  2. Jo paanch baras ka tha ammaa'n Jab aap gayee'n thee'n dunya say

Us waqt say khud ammaa'n jis ko maa bun k paala tha menay

(Usay tarap tarap k jaa'n detay) x2 menay dekha hay amma(n)

Shabbir ki gardan ko kat'tay menay dekha hay amma(n)

  3. Jis pusht pay subh say hee ammaa'n bhai nay laashay uthaayay thay

Jab qate e asar sajday may gaya To qaatil aa betha us pay

(Sattar qad'mo ki doori sey) x2 menay dekha hay amma(n)

Shabbir ki gardan ko kat'tay menay dekha hay amma(n)

  4. Bhai ko zibha karnay k lyay qaatil nay khanjer thaama to

Rukh kar k sooyay nehar menay hasrat say pukaara ghaazi a.s ko

(Ghazi a.s ko tarptay saahil pay) x2 menay dekha hay amma(n)

Shabbir ki gardan ko kat'tay menay dekha hay amma(n)

  5. Bhai ki gardan par ammaa'n jab qaatil nay khanjer phera 

Kat'ti hayn ragayn dil ki meray mujh ko to yay mehsoos hua

(Quraan ko haath'on mei thaamay) x2 menay dekha hay amma(n)

Shabbir ki gardan ko kat'tay menay dekha hay amma(n)

  6. Qaatil to khanjer chalata raha Aur mei sktay may takti rahi

Sir par quraan uthaayay huayay Bhai ki zarbayn ginti rahi

(Kul tera dafa khanjer chaltay) x2 menay dekha hay amma(n)

Shabbir ki gardan ko kat'tay menay dekha hay amma(n)

  7. Kul tera baar chala kar wo Khanjer jab pusht say utra tha

Haayay ammaa'n us k haath'on may sir tha meray bhaai ka

Sir kaat k qaatil ko hanstay) x2 menay dekha hay amma(n)

Shabbir ki gardan ko kat'tay menay dekha hay amma(n)

  8. Us waqt namaaz tamaam hui jis waqt juda sir tan say hua 

Phootay wo lahoo k fawwaray aur matti par khoo'n phel gaya

Baysir ko sajday say girtay menay dekha hay amma(n)

Shabbir ki gardan ko kat'tay menay dekha hay amma(n)

  9. Nezay pay utha k sir khushyaa'n dushman ki fauj manaati thi

Karbala may qatl hussain a.s hua aawaaz yay ghayb say aati thi

Phir khoon ki baarish ko hotay menay dekha hay amma(n)

Shabbir ki gardan ko kat'tay menay dekha hay amma(n)

  10. "Asif" Jab laut k zenab a.s nay zaahra a.s ko haal sunaaya tha

Shabbir a.s ka khoon bhara kurta madar ki qabar pay daala tha

(Kehti thee'n apna ghar lut'tay) x2 menay dekha hay amma(n)

Shabbir ki gardan ko kat'tay menay dekha hay amma(n)

