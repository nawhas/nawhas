Al-Amaa(N) Hazar

Kuchh Aise Lare Jang Mein Zainab Ke Dulhare

Maidaan Se Udu Bhage Sabhi Khof Ke Mare

Ghulthakeran Aisa Kabhi Parte Nahin Dekha

Bachhon Ko Is Andaaz Se Larte Nahin Dekha

Barhte The Kabhi Gah Sarak Jaate The Abbas

Jab Waar Who Karte The To Ye Farmaate The Abbas

Jeete Raho Auno Muhammad

(Jeete Raho Auno Muhammad) X2

  1. Tegh Zameen Ka Hunar Tumhi Dikhate Raho

Khoon Se Talwaar Ki Pyaas Bhujate Raho

Dushmane Shabbir Ki Hasti Mitate Raho

Haidari Jaaho Hasham Aur Barhate Raho

Aise Laro Phir Hi Kahein Fatehe Khaiber

(Jeete Raho Auno Muhammad) X3

  2. Aise Chale Tegh Ab Dashto Daman Kaat De

Waar Karo Sar Pe Tum Kar Who Badan Kaat De

Marhabo Antar Ke Dil Tere Kafan Kaatde

Nehr Ki Har Moj Ko Tashnadahan Kaat De

Jhoom Ke Khud Teghe Ali Bole Muqarrar

(Jeete Raho Auno Muhammad) X3

  3. Qalb Mein Jaakar Laro Lashkare Kuffar Ke

Chehr Pe Tewar Rakho Jafare Tayyar Ke

Zarb Mein Andaaz Ho Haidare Karrar Ke

Jag Uthe Dasht Se Ehle Sitam Haar Ke

Aye Baqiyyah Se Sada Doshe Hawa Par

(Jeete Raho Auno Muhammad) X3

  4. Saye Se Talwar Ke Mot Bhi Bachkar Chale

Ek Qadam Aage Na Peeche Ye Lashkar Chale

Charon Taraf Dasht Mein Mot Ka Manzar Chale

Mot Kahe Kaam Kya Donon Jari Gar Chale

Mere Hunar Tumne Dikhaye Hein Yahaan Par

(Jeete Raho Auno Muhammad) X3

  5. Har Baar Sada Dete The Ey Gaysuo Walo

Kya Kehna He Phir Bhar Ke Wahi Haat Nikalo

Rahwar Barhe Jaate Hein Baaghon Ko Sambhalo

Halka He Kari Aankh Zira Poshon Pe Dalo

In Hathon Ke Boson Ke Liye Aye Payambar

Qasim Bhi Kahe Mein Bhi Kahun Aur Ali Akbar

(Jeete Raho Auno Muhammad) X3

  6. Aun Ye Kehne Lage Khub Muhammad Lare

Goya Muhammad Huwe Aun Bhi Behad Lare

Maut Ko Bhi Dasht Mein Karte Huwe Rad Lare

Donon Lare Is Tarah Jaise Ab O Jad Lare

Maa Bhi Dare Khaima Pe Kehne Lagi Rokar

(Jeete Raho Auno Muhammad) X3

  7. Larte Huwe Nehr Par Aagaye Al Akhtasar

Narghae Ada Mein Phir Girgaye Donon Pisar

Teer Kahin Se Chale Aur Kahin Se Tabar

Shah Ko Awaz Di Girte Huwe Khaak Par

Pohonche Shahe Karbobala Tha Yahi Lab Par

(Jeete Raho Auno Muhammad) X3

  8. Agaye Abbas Ki Ankhon Mein Ashke Aza

Jeet Gaye Pyaas Se Nehr Par Who Mehlaqa

Nargae Aada Mein Bhi Donon Ko Ye Yaad Tha

Maa Ki Naseehat Pe Hi Hogaye Donon Fida

Shukr Ke Sajde Mein Giri Madare Muztar

(Jeete Raho Auno Muhammad) X3

  9. Donon Ko Maidan Se Khaime Mein Laye Hussain

Halqa Kiye Lashon Ka Karne Lage Sab Hi Bain

Fizza Ne Awaz Di Binte Shahe Mashreqain

Shah Pe Sadqe Huwe Dekh Tere Nure Ain

Zainabe Muztar Ne Kaha Shane Hila Kar

(Jeete Raho Auno Muhammad) X3

  10. Kya Hashr Tha Khaime Mein Bapa Mazharo Irfan

Shabbir Jo Lasho(N) Pe Huwe Lashon Chaak Girehban

Lashon Se Mukhatib Yun Huwi Zainabe Zishan

Tum Bhai Pe Qurban Huwe Tujpe Mein Qurban

Jo Kehke Chale Ghar Se Wohi Karke Dikhaya

Ab Qadr Huwi Maa Ko Bara Fakhr He Tumpar

(Jeete Raho Auno Muhammad) X3
