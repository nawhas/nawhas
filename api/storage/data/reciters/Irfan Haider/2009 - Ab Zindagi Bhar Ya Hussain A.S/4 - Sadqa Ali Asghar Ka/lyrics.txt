

**Sadqa ali asghar ka audio file**

**_

Sadqa ali asghar ka

**_

Inkar asmaa(n) ko he

Razi zameen nahi(n)

Asghar tumhare khoo(n) ka thikana kahi(n) nahi(n)

Chehre pe khun mal ke shahenshahe behrobar

Ehsaan kardiya he bara qainat par

Ye zameen –asghar ka sadka

asmaan –asghar ka sadka

(roze ashura se ab tak) x2

khaa rahe hein dono(n) jahaa(n )

sadka ali asghar ka

sadka ali asghar ka

  1. Yunhi nahin ye bezubaan

Babul hawaij bangaya

Is ke waseele se khuda

Sunta raha sab ki dua

Dunya ke har zi nafs ko

Likhna para kehna para

(roze ashura se ab tak) x2

khaa rahe hein donon jahaan sadka ali asghar ka

sadka ali asghar ka

  2. Malik he ye kaunain ka

Beta he ye hasnain ka

Is bezaban se lo laga

Zamin he ye sukh chain ka

Jab milgayi gham se shifa

Nara bana darain ka

( roze ashura se ab tak) x2

khaa rahe hein donon jahaan sadka ali asghar ka

sadka ali asghar ka

  3. Ye rizk jo khate hei(n) hum

Kaise mila kyunkar mila

Sunkar zamee(n) is baat ko

Kehne lagi ye bar mala

Mein banj hojati agar

Girta lahu besheer ka

(roze ashura se ab tak) x2

khaa rahe hein donon jahaan sadka ali asghar ka

sadka ali asghar ka

  4. Tum jab kabhi Pani piyo

Shukre Ali Asghar kaho

Shukre Ali Asghar kaho

Jab rizk ki tangi na ho

Ye baat mein ne kyun kahi

Is ka sabab he momino

(roze ashura se ab tak) x2

khaa rahe hein donon jahaan sadka ali asghar ka

sadka ali asghar ka

  5. Shabbir ke besheer ka

Jhula kahin jo dekhlo

Pehle karo usko salam

Aur phir ziyarat bhi karo

Koi sabeel aaye nazar

Jab rah mein to ye kaho

(roze ashura se ab tak) x2

khaa rahe hein donon jahaan sadka ali asghar ka

sadka ali asghar ka

  6. Ye raz he ya mashwara

Sunlo magar ahle aza

Jab bhook ki shiddat barhe

Miljaye jab aabo ghiza

Karna isi besheer se

In ne’maton ka shukriya

(roze ashura se ab tak) x2

khaa rahe hein donon jahaan sadka ali asghar ka

sadka ali asghar ka

  7. Is dard mein dube huwe

Qirtas ne samjha diya

Chehre pe jo sheh ne mala

Us khun ne batladiya

Meine parhi jab karbala

Ehsaas ne samjha diya

(roze ashura se ab tak) x2

khaa rahe hein donon jahaan sadka ali asghar ka

sadka ali asghar ka

  8. Har majlise shabbir mein

Kehta he har zakir yahi

Is majlise shabbir mein

Bethi he maa shabbir ki

Miljata he unko sukoon

Kehte hein jab ye maatami

(roze ashura se ab tak) x2

khaa rahe hein donon jahaan sadka ali asghar ka

sadka ali asghar ka

  9. Jo zojae hur laayi thi

Pyasion ki khaatir haziri

Ghar ghar mein ye ehle aza

Karte hein uski perawi

Jab dekhte hein haziri

Kehta he dil ro kar yahi

(roze ashura se ab tak) x2

khaa rahe hein donon jahaan sadka ali asghar ka

sadka ali asghar ka

  10. Irfano mazhar abidi

Pegham he apna yahi

Socho agar to rizq hein

Ye ilm or ye agahi

Unke karam ki bheek he

Ye lafz aur ye shairi

(roze ashura se ab tak) x2

khaa rahe hein donon jahaan sadka ali asghar ka

sadka ali asghar ka

Asghar tumhare hasne pe roti he foje sham

Tum teer kha ke aye ho ya teer maarke

Deene haq ke tazkiron ko is tarah se aam kar

Name asghar ka wazifa har ghari har gaam kar

Jab khuda ke deen ke saare sahara chhut gaye

Tab chala deene khuda asghar ki ungli thaam kar

