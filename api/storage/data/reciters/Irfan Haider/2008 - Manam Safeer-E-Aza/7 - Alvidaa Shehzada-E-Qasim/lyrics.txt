Alwidaa Shehzada-E-Qasim Alwidaa

Saji Huwi Hai Karbala, Jaao Tumhe Allah Ko Sompa, Magar,

Ab Kisse Kehke Bulaunga Mai Tasweer-E-Hassan

Alwidaa Gulpairahan, Qasim-E-Tashna Dahan

(Alwidaa Gulpairahan, Qasim-E-Tashna Dahan) X2

  1. Zainab-E-Khasta Jigar, Aur Kulsum-E-Hazeen

Hoke Masruf-E-Bukaa, Ghash Pe Ghash Khaane Lagi

Roke Kehti Hai Phuphi, Ay Mere Sher-E-Jawaan

Izne Dekho Na Akhi, Ay Mere Sher-E-Jawaan

Tu Sifarish Ke Liye Laaya Jo Tawiz-E-Hassan

(Alwidaa Gulpairahan, Qasim-E-Tashna Dahan) X2

  2. Bhai Shabbar Ki Mere, Ik Nishaani Tum Ho

Kaise Marne Ke Liye, Bhejdun Mai Tumko

Tumhi Akber Ho Mere, Ay Mere Sher-E-Jawaan

Tumhi Lashkar Ho Mere, Ay Mere Sher-E-Jawaan

Sang Iss Dil Pe Rakhaa Phir Yeh Kiye Maine Sukhan

(Alwidaa Gulpairahan, Qasim-E-Tashna Dahan) X2

  3. Dediya Izne-Wighaa, Thaam Ke Qalbo-Jigar

Tum Bhi Hojaao Judaa, Ay Mere Nure-Nazar

Jaao Hafiz Hai Khuda, Ay Mere Sher-E-Jawaan

Roke Sarwar Ne Kahaa, Ay Mere Sher-E-Jawaan

Alwidaa Tujhko Kahaa, Hone Lagi Dil Mei Chubhan

(Alwidaa Gulpairahan, Qasim-E-Tashna Dahan) X2

  4. Maa Ke Armaan Hai Kya, Yeh Nahin Socha Kabhi

Kya Hai Behnon Ki Dua, Yeh Nahin Socha Kabhi

Tum Jo Marne Ko Chale, Ay Mere Sher-E-Jawaan

Zakhm-E-Dil Gehre Huwe, Ay Mere Sher-E-Jawaan

Bewaa Lagne Lagi Yeh Kehte Hii Ik Shab Ki Dulhan

(Alwidaa Gulpairahan, Qasim-E-Tashna Dahan) X2

  5. Maardalega Mujhe, Teri Furqat Ka Yeh Gham

Tu Suwe Dasht Na Jaa, Tujhko Sughra Ki Qasam

Waqt Yeh Kaisa Padaa, Ay Mere Sher-E-Jawaan

Jo Ho Manzur-E-Khudaa, Ay Mere Sher-E-Jawaan

Dasht Se Laaunga Gathri Mei Tera Tukde Badan

(Alwidaa Gulpairahan, Qasim-E-Tashna Dahan) X2

  6. Ban Mei Jab Jaaoge Tum, Yeh Toh Mujhko Hai Khabar

Tan Se Kardoge Judaa, Arzaqe Shaami Ka Sar

Hai Magar Yeh Bhi Yaqee(N), Ay Mere Sher-E-Jawaan

Tujhko Gheirenge Laee(N), Ay Mere Shere-E-Jawaan

Haaye Hojaaega Paamaal Yeh Naazuk Sa Badan

(Alwidaa Gulpairahan, Qasim-E-Tashna Dahan) X2

  7. Dashte Ghurpat Pe Mujhe, Sab Ke Sab Chhodgaye

Aur Shahadat Ke Liye, Tum Qamar Bastaa Huwe

Meri Mayyat Ke Liye, Ay Mere Sher-E-Jawaan

Chaar Kaandhe Na Rahe, Ay Mere Sher-E-Jawaan

Ab Yaqee(N) Hogaya Rehjaaunga Begoro Kafan

(Alwidaa Gulpairahan, Qasim-E-Tashna Dahan) X2

  8. Dekh Maadar Ki Taraf, Kaisi Karti Hai Bukaa

Aankh Mei Dajlaae Gham, Aur Honton Pe Sadaa

Dekh Marjaaye Na Maa(N), Ay Mere Sher-E-Jawaan

Kaise Bhejun Me Wahaa(N), Ay Mere Sher-E-Jawaan

Tu Jahaan Jaane Ko Kehta Hai Woh Hai Mawt Ka Ban

(Alwidaa Gulpairahan, Qasim-E-Tashna Dahan) X2

  9. Roke "Mazhar" Ne Kahaa, Yeh Hai "Irfan"-E-Aza

Jab Tasawwur Mei Gaya, Mera Dil Qaamp Uthha

Kaise Maula Ne Kahaa, Ay Mere Sher-E-Jawaan

Jaa Sue Dashte-Qazaa, Ay Mere Sher-E-Jawaan

Aaj Bhi Rota Hu(N) Jab Honton Pe Aata Hai Sukhan

(Alwidaa Gulpairahan, Qasim-E-Tashna Dahan) X3
