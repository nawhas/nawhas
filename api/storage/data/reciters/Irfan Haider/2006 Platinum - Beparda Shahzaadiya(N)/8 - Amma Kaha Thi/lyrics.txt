Raavi Bayaan Karta Hai Pur Dard Waaqea

Ehle Haram Ka Qaafela Jab Shaam Ko Chala

Who Neza Jispe Tha Sare Mazloome Karbala

Naagaah Ik Muqaam Par Aakar Theher Gaya

Aawaaz Di Bahan Ko Qayamat Guzar Gayi

Zainab Meri Sakina To Naake Se Gir Gayi

Zainab Sukhan Ye Sunke Imame Gharib Ka Bechain Hoke Phir Ti Thi Sehra Mei Jaa
Bajaan

Dekha Ke Ik Zaeefa Hai Aafat Mei Mubtila

Godi Mei Uski Sar Hai Sakina Ka Yun Rakha

Kehti Hai Tu Jahaan Hai Meri Jaan Wahaan Hun Mei

Mat Ghair Mujko Jaaniyo Zainab Ke Maa Hun Mei

Zainab Ne Maa Ko Dekh Ke Be Saakhta Kahaa

Amma Kahaan Thi Tum

Are Kat Taa Tha Jis Gari Mere Shabbir Ka Gala

(Amma Kahaan Thi Tum) X6

  1. Amman Na Baazuon Pe Mere Tum Nazar Karo

Baalon Se Apna Chehra Chupaae Hu Dekhlo

Itna Bataao Ghore Se Abbas Jab Gira

(Amma Kahaan Thi Tum) X4

  2. Ik Do Ka Gham Nahi Hai Bahattar Ka Daagh Hai

Gere Zamine Karbobala Har Charaag Hai

Jab Gul Charaage Panjatane Paak Hogaya

(Amma Kahaan Thi Tum) X4

  3. Barchi Sitam Ki Sinaae Akber Mei Jab Lagi

Dam Tor Te Jawaan Ko Maa Dekhti Rahi

Jab Mit Rahi Thi Dasht Mei Tasweere Mustafa

(Amma Kahaan Thi Tum) X4

  4. Do Laal Mere Auno Mohammad The Jinke Naam

Pyaase The Dono Qatl Huwe Dono Tashna Qaam

Sadqa Jab Apne Bhai Pe Maine Unhe Kiyaa

(Amma Kahaan Thi Tum) X4

  5. Asghar Sa Sheer Khwaar Tarap Taa Guzar Gaya

Maasum Bezubaan Ko Paani Nahi Mila

Cheda Gaya Tha Teer Se Asghar Ka Jab Gala

(Amma Kahaan Thi Tum) X4

  6. Zainab Ke Bain Sunke Pukaari Who Dil Fighaar

Paigam Nasida Tujpe Ho Madar Teri Nisaar

Mei Saath Saath Hun Tere Tune Ye Kya Kahaa

(Amma Kahaan Thi Tum) X4

  7. "Rehan Azmi" Teri Bakshish To Hashr Mei

Mumkin Hai Sayyada Se Ye Binte Ali Kahe

Jab Kabr Mei Raihaan Pe Mushkil Ka Waqt Tha

(Amma Kahaan Thi Tum) X4
