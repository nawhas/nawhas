Kalma Gooyoon Mere Sayyed Ko Bachhao Lilaah

Aey Musalmanoon Kuch Insaf Pe Aao Lilaah

Kufiyo(N) Pani Zabihe Ko Bachao Lilaah

Rehm Sayyedani Ke Farzand Pe Khao Lilaah

(Zainab Ki Ye Aai Sada Bhai Pe Na Khanjar Chala) X2

  1. Tujh Ko Nabi Ka Wasta Bhai Pe Na Khanjar Chala

Zainab Ki Ye Aai Sada Bhai Pe Na Khanjar Chala

  2. Aese Na Kar Zulm-O-Sitam Aey Shimr Khanjar Rok Ley

Lut Jaeyein Ge Ahl-E-Haram Aey Shimr Khanjar Rok Ley

Ye Hai Yateem-E-Murtaza Bhai Pe Na Khanjar Chala

Zainab Ki Ye Aai Sada Bhai Pe Na Khanjar Chala

  3. Kuch To Khuda Ka Khoof Kar Ibn-E-Ali Ko Chor De

Be Kas Behen Par Rehem Kar Mere Akhi Ko Chor De

De Gi Tujhe Zainab Dua Bhai Pe Na Khanjar Chala

Zainab Ki Ye Aai Sada Bhai Pe Na Khanjar Chala

  4. Pardees Mein Hio Jaein Ge Ahl-E-Haram Be Aasra

Shabbir Ka Sokha Gala Hai Bosagah-E-Mustafa

Aesa Na Kar Behr-E-Khuda Bhai Pe Na Khanjar Chala

Zainab Ki Ye Aai Sada Bhai Pe Na Khanjar Chala

  5. Kheme Se Bahir Aeyein Ge Bint-E-Nabi Ki Betiyaan

Karb-O-Bla Ke Dasht Mein Chalne Lagein Gi Aandhiyaan

Larze Gi Arz-E-Karbla Bhai Pe Na Khanjar Chala

Zainab Ki Ye Aai Sada Bhai Pe Na Khanjar Chala

  6. Mara Gya Hai Nehr Pe Tishna Dehen Bhai Mera

Tujh Na Main Kehti Kabhi Hota Agr Bhai Mera

Tanha Hai Ibn-E-Sayyeda Bhai Pe Na Khanjar Chala

Zainab Ki Ye Aai Sada Bhai Pe Na Khanjar Chala

  7. Baba Ke Bin Kese Bhala Bali Sakina Sooe Gi

Tarhpe Gi Lash-E-Bawafa Bachi Tarhap Kar Rooe Gi

Mat De Sakina Ko Saza Bhai Pe Na Khanjar Chala

Zainab Ki Ye Aai Sada Bhai Pe Na Khanjar Chala

  8. Ran Ki Faza Khamoosh Hai Kesi Udasi Chha Gai

Pala Tha Chakki Pees Ker Jis New O Maan Bhi Aa Gai

Dekein Gi Kese Fatima Bhai Pe Na Khanjar Chala

Zainab Ki Ye Aai Sada Bhai Pe Na Khanjar Chala

  9. Maloom Kia Tujh Ko Nahin Bhai Mera Masoom Hai

Piyasa Hai Ye She Roz Ka Be Aas Hai Mazloom Hai

Ibn-E-Ali Hai Be Khata Bhai Pe Na Khanjar Chala

Zainab Ki Ye Aai Sada Bhai Pe Na Khanjar Chala

  10. Bhai Ke Bin Pardes Se Kese Watan Ko Jaoon Gi

Pochein Ge Gar Ahl-E-Watan Kese Bhala Batlaoon Gi

Boloon Gi Main Sughra Se Kya Bhai Pe Na Khanjar Chala

Zainab Ki Ye Aai Sada Bhai Pe Na Khanjar Chala

  11. Kesa "Takkallum" Tha Sitam Us Be Watan Ke Samne

Kata Gya Sheh Ka Gala Hai Behen Ke Samne

Lab Par Magar Ye Been Tha Bhai Pe Na Khanjar Chala

(Zainab Ki Ye Aai Sada Bhai Pe Na Khanjar Chala) X2

Tujh Ko Nabi Ka Wasta Bhai Pe Na Khanjar Chala
