(Kehteen thi ye ro ro ke sughra aajao watan akbar bhayya) x2

  1. (Jis roz se tum perdes gaye) x2 nazrein hain lagi der per bhayya akbar bhai

(Kehteen thi ye ro ro ke sughra aajao watan akbar bhayya) x2

  2. Awaaz-e-Azaan jab sunti hoon sajde mein dua ye karti hoon

Allah kare jaldi lootein pardes se apne ghar bhayya

(Kehteen thi ye ro ro ke sughra aajao watan akbar bhayya) x2

  3. Furqat mein teri ye haal hua lagti hai dawa na aab-o-ghiza

Wo zuuf hai ke uthta hi nahin bister se hamara sar bhayya

(Kehteen thi ye ro ro ke sughra aajao watan akbar bhayya) x2

  4. Shaban gaya ramzan guzra din eid ka roro ker guzra

Yasrab mein salamat aajayin baba ko mere le ker bhayya

(Kehteen thi ye ro ro ke sughra aajao watan akbar bhayya) x2

  5. Jab koi musafir aata hai lagta hia sandeesa lata hai

Pardes se tum ne aaj talak bheja nahin namabar bhayya

(Kehteen thi ye ro ro ke sughra aajao watan akbar bhayya) x2

  6. Jab baali sakina yaad aai ashkoon ki larhi na ruk payi

Dilwana meri janib se usse kanoon ke naye goher bhayya

(Kehteen thi ye ro ro ke sughra aajao watan akbar bhayya) x2

  7. Jab yaad pidar ki aati hai ik hook si dil mein uthti hai

chalta hai dil per shaam-o-seher yaadoon ka teri khanjar bhayya

(Kehteen thi ye ro ro ke sughra aajao watan akbar bhayya) x2

  8. Kuch lashe hain ik sehra hai mastoor koi beparda hai

Ye khawab jo main ne dekha hai tabeer bata aa kar bhayya

(Kehteen thi ye ro ro ke sughra aajao watan akbar bhayya) x2

  9. Sab sath safar mein tere hain bemar khali hujre mein

Weraan haweli mein mujhko neend aaye bhala kyun ker bhayya

(Kehteen thi ye ro ro ke sughra aajao watan akbar bhayya) x2

  10. Dadi ki lehed per ja ker main har rooz dua ye karti hoon

Pardes se kunbe ko leker aajaye mera akbar bhayya

(Kehteen thi ye ro ro ke sughra aajao watan akbar bhayya) x2

  11. Aashoor ko qabre zehra per ahsan ye sada bimaar ki thi

Yaad aata raha pal pal mujh ko maasoom mera asgher bhayya

(Kehteen thi ye ro ro ke sughra aajao watan akbar bhayya) x2
