Waqt-E-Rukhsat Hussain Beti Se Bole Sar Rakh Ke Us Ka Sene Pe

Mere Sene Pe Soja Aey Beti Phir Kahan Nend Tujh Ko Aayi Gi

(Na Aayi Gi) X2

Soja Aey Masoom Sakina Milna Nayin Baba Ka Sena

Khak Pe Tujh Ko Nend Bhla Kya Aaye Gi Na Aaye Gi

  1. Baba Nahin Aayein Ge Maqtal Ko Sojayein Ge

Is Sene Pe Ab Baba Asgher Ko Solayein Ge

Aey Meri Pyari Shehzadi Khak Pe Sonein Ki Ho Aadi

Nend Tujhe Lekin Beta Kya Aaye Gi Na Aaye Gi

Soja Aey Masoom Sakina Milna Nayin Baba Ka Sena

Khak Pe Tujh Ko Nend Bhla Kya Aaye Gi Na Aaye Gi

  2. Sehrooz Se Pyasi Ho Paani Ko Tarapti Ho

Phatta Hai Jigar Mera Jaan Meri Jo Roti Ho

Bas Ab Tum Hargiz Na Rona Bhayya Se Na Maan Se Kehna

Nend Mujhe Ab Bin Baba Kya Aaye Gi Na Aaye Gi

Soja Aey Masoom Sakina Milna Nayin Baba Ka Sena

Khak Pe Tujh Ko Nend Bhla Kya Aaye Gi Na Aaye Gi

  3. Chhin Jayein Ge Ye Goher Daman Bhi Jala Hoga

Kya Aor Kahoon Dukhtar Ik Hashar Bapa Hoga

Shimer-E-Layin Maare Ga Tamache Hoonge Ye Rukhsaar Bhi Nile

Shimer-E-Layin Ko Sharm Bhala Kya Aaye Gi Na Aaye Gi

Soja Aey Masoom Sakina Milna Nayin Baba Ka Sena

Khak Pe Tujh Ko Nend Bhla Kya Aaye Gi Na Aaye Gi

  4. Ye Marhala Aana Hai Darbar Mein Jana Hai

Chehre Ko Meri Beti Baloon Se Chhupana Hai

Zalim Ki Nazroon Se Bachna Zainab Ke Pehlo Mein Rehna

Bewatni Mein Sar Pe Rida Kya Kya Aaye Gi Na Aaye Gi

Soja Aey Masoom Sakina Milna Nayin Baba Ka Sena

Khak Pe Tujh Ko Nend Bhla Kya Aaye Gi Na Aaye Gi

  5. Yadoon Ki Kasak Hogi Hargham Ki Jhalak Hogi

Zalim Ki Jafaoon Ko Kis Kis Se Kaho Gi Tum

Baap Ke Mooh Pe Mooh Rakhdena Nend Ki Wadi Mein Kho Jana

Phir Na Kehna Nend Bhala Kya Aaye Gi Na Aaye Gi

Soja Aey Masoom Sakina Milna Nayin Baba Ka Sena

Khak Pe Tujh Ko Nend Bhla Kya Aaye Gi Na Aaye Gi

  6. "Tirmah" Kya Manzar Tha Jo Qalb Tha Muztar Tha

Aahen Thein Fizaon Mein Har Saans Mein Nishtar Tha

Baba Se Kya Chhoti Sakina Duniya Se Hi Rothi Sakina

Zindan Se Wapis Dukhiya Kya Kya Aaye Gi Na Aaye Gi

Soja Aey Masoom Sakina Milna Nayin Baba Ka Sena

Khak Pe Tujh Ko Nend Bhla Kya Aaye Gi Na Aaye Gi
