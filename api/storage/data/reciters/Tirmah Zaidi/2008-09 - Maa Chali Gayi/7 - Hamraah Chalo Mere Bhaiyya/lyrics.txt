(Jati Hai Watan Tanha Behna, Haye Hussaina) X2

(Hamrah Chalo Mere Bhaiya) X2

  1. Kis Shaan Se Nikli Thi Gher Se Hai Yaad Tumein Bint-E-Haider

Athara Baradar Sath Mein The Ghazi Ka Sar Pe Tha Saya

(Ab Mout Ke Jesa Hai Jena Haye Hussaina) X2

(Hamrah Chalo Mere Bhaiya) X2

  2. Jo Teri Amanat Zindan Mein Chupa Ke Aayi Thi

Nasoom Ki Turbat Bint-E-Ali Hathoon Se Bana Ke Aayi Thi

(Hai Is Ko Andheroon Mein Rehna Haye Hussaina) X2

(Hamrah Chalo Mere Bhaiya) X2

  3. Itna To Batado Shah-E-Zaman Kis Tarhan Madine Jaye Behen

Chhor Ayi Kahan Pe Bhayi Ko Pochhen Ge Behen Se Ahl-E-Watan

(Kya Degi Jawab Un Ko Behna Haye Hussaina) X2

(Hamrah Chalo Mere Bhaiya) X2

  4. Tubat Ki Tumhari Ban Jati Adna Si Mujawir Bint-E-Ali

Main Pani Pilati Khud Usko Aata Jo Ziyarat Ko Koyi

(Kya Mera Zarori Hai Jana Haye Hussaina) X2

(Hamrah Chalo Mere Bhaiya) X2

  5. Armaan Tha Jis Ki Shadi Ka Pehlo Mein Tumhaare Soota Hai

Main Maan Hoon Mujhe Maloom Hai Ye Sene Mein Dard Bhi Hota Hai

(Akbar Ka Khayal Apne Rakhna Haye Hussaina) X2

(Hamrah Chalo Mere Bhaiya) X2

  6. Bemaar-E-Madina Ko Bhaiya Kis Tarhan Bataye Gi Zainab

Ye Teri Shahadat Ka Qissa Kis Tarhan Bataye Gi Zainab

(Sughra Se Kaho Kya Hai Kehna Haye Hussaina) X2

(Hamrah Chalo Mere Bhaiya) X2

  7. Begoor-O-Kafan Seh Rooz Rahi Is Tapti Zamin Par Lash Teri

Wada Hai Ali Ki Beti Kaye Tujh Se Aey Shabbir-E-Sakhi

(Saaye Mein Nahin Mujhe Ko Jana Haye Hussaina) X2

(Hamrah Chalo Mere Bhaiya) X2

  8. Mazloom Ki Ghurbat Par Roona Din Raat Wazeefa Hai Mera

Ab Baad Shahadat Ke Tere Bas Eik Hi Kaam Hai Zainab Ka

(Pursa Dena Pursa Lena Haye Hussaina) X2

(Hamrah Chalo Mere Bhaiya) X2

  9. Aey "Mir Takallum" Larzan Thi Us Waqt Zameen-E-Karb-O-Bla

Shabbir Ki Turbat Hilti Thi Jab Kehti Thi Biny-E-Zehra

(Saaye Mein Nahin Mujh Ko Jana Haye Hussaina) X2

(Hamrah Chalo Mere Bhaiya) X2
