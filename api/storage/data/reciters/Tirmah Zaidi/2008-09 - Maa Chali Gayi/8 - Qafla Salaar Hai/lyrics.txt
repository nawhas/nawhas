**_

Qafla salaar hai audio file

Qafla salaar hai

**_

Kis qadar dushwaar hai ye fasla tokh hai bemaar hai zanjeer hai

Qafla salaar hai zen-ol-iba tokh hai bemaar hai zanjeer hai

  1. Aik to pur khar hai har raasta aor us par taziane ki saza

Mayein behneen betiyaan hain berida tokh hai bemaar hai zanjeer hai

(Qafla salaar hai zen-ol-iba) x2

  2. Aqraba ansaar na baqi rahe jo jari the sab hi wo maare gaye

Zulm ka rukta nahin hai silsila tokh hai bemaar hai zanjeer hai

Qafla salaar hai zen-ol-iba tokh hai bemaar hai zanjeer hai

  3. Chadarein ahl-e-haram ki chheen kar kardiya syedaniyoon ko nange sar

Kya kare sajjad gham ka mubtila tokh hai bemaar hai zanjeer hai

Qafla salaar hai zen-ol-iba tokh hai bemaar hai zanjeer hai

  4. Aoonton se girte hain bache rah mein karb hai Sajjad ki har aah mein

Zulm ka rukta nahin hai silsila tokh hai bemaar hai zanjeer hai

Qafla salaar hai zen-ol-iba tokh hai bemaar hai zanjeer hai

  5. Kalma goyoon ne ye kya bedaad ki gham se halat gheer hai sajjad ki

Chalna hai dushwaar rukna hai saza tokh hai bemaar hai zanjeer hai

Qafla salaar hai zen-ol-iba tokh hai bemaar hai zanjeer hai

  6. Zainab-o-Kulsoom ko chadar mile berida koi bhi bibi na rahe

Har rasan basta ke lab per hai dua tokh hai bemaar hai zanjeer hai

Qafla salaar hai zen-ol-iba tokh hai bemaar hai zanjeer hai

  7. Rook de koi sitam ye rook de ashqiya ko barh ke koi took de

Kehrahi hai sab se Zainab barmala tokh hai bemaar hai zanjeer hai

Qafla salaar hai zen-ol-iba tokh hai bemaar hai zanjeer hai

  8. Kis tarhan darbar mein wo jayega jab ke sab ahl-e-haram hain berida

Kash ye manzar na koi dekhta tokh hai bemaar hai zanjeer hai

Qafla salaar hai zen-ol-iba tokh hai bemaar hai zanjeer hai

  9. Kya mila ahl-e-haram ko loot ker kanpta hain arsh ye sab dekh kar

Karbla aey Karbla aey Karbla tokh hai bemaar hai zanjeer hai

Qafla salaar hai zen-ol-iba tokh hai bemaar hai zanjeer hai

  10. Hai "Nadeem-e-qasta tan" noha kunan aor hai "Tirmah" bhi mehw-e-fughan

Kya batayein kese ye noha likha tokh hai bemaar hai zanjeer hai

Qafla salaar hai zen-ol-iba tokh hai bemaar hai zanjeer hai

