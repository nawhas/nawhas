_Ya_ _ Laytanee Kuntu Ma’akum,_

_Fa_ _ Afooza Ma’akum_

_Wa_ _La Farraqallahu Baynana_

_Wa_ _ Salallahu Alaykum_



(Hussain Ya Hussain Ya Hussain Ya Hussain) X2



1.     Wo Tera Laqab Hai Sheh-E-Mashraqayn, Tera Nana Jaa(N) Chalta Quran Hai

Wo Madar Tumhari Hai Khayrun-Nisa, Wo Baba Tera Kulle Imaan Hai

Hai Fakhr-E-Rida Haaye Behna Teri, Hassan Lawh-E-Mehfuz Ki Jaan Hai



(Hussain Ya Hussain Ya Hussain Ya Hussain) X2



2.     Ay Shabbir Ke Matami Sun Zara, Tu Leta Hai Zahra Ke Dil Ki Dua

Ye Khutbo(N) Mei Zainab Batati Rahi, Zamana Karega Humari Azaa

Hai Pursa Ye Zehra Ke Gham Ke Liye, Hai Zainab Ki Qurbani Ka Mojeza



(Hussain Ya Hussain Ya Hussain Ya Hussain) X2



3.     Hai Uncha Alam Tere Abbas Ka, Bicha Hai Tera Farsh-E-Gham Har Jaga

Bahate Rahenge Tere Naam Mei, Lahu Ka Samandar Habib-E-Khuda

Har Ik Ashk Mei Hai Likha Ya Hussain, Hai Pehchaan Momin Ka Matam Tera



(Hussain Ya Hussain Ya Hussain Ya Hussain) X2



4.     Juloosei(N) Nikalte Hai(N) Rasto(N) Mei Aur, Ye Duniya Ko Dikhlaatei(N) Hai(N) Tera Gham

Kabhi Aag Par Ho Rahi Hai Aza, Ye Khud Dekhte Hai Julooso(N) Mei Ham,

Zamana Ye Karta Hai Kohshish Magar, Kabhi Sar Jhukaata Nahi Hai Alam



(Hussain Ya Hussain Ya Hussain Ya Hussain) X2



5.     Hai Afsos Ke Zikr-E-Aal-E-Nabi, Bari Karobaar Ab Jahaa(N) Mei Bani

Wo Kaise Kahe Khud Ko Zakir Tera, Hai Payso(N) Pe Jinki Nigaahei(N) Pari

Nahi Maantei(N) Aise Zakir Ko Ham, Jihei(N) Kuch Khabar Bhi Nahi Shaa(N) Teri



(Hussain Ya Hussain Ya Hussain Ya Hussain) X2



6.     Chalo Sab Azadaar Karbobala, Karenge Wahaa(N) Raat Din Ham Aza

Wahi(N) Sar Zamee(N) Pe Jahaa(N) Par Hussain, Ka Be Sar Badan Reyt Par Tha
Para

Jaha Par Bujha Sheh Ka Har Ik Diya, Jaha Par Chhini Bibiyo(N) Ki Rida



(Hussain Ya Hussain Ya Hussain Ya Hussain) X2



7.     Kyu(N) Khof-E-Ajal Se Pareshaa(N) Huwe, Hai Nisbat Juri Ab To Shabbir Se

Hai Matam Bapa Aaj Har Aan Mei, Kabhi Haath Se Aur Zanjeer Se,

Hai Zainab Ki Sunnat Aza-E-Hussain, Mila Hai Hamme Teri Hamsheer Se



(Hussain Ya Hussain Ya Hussain Ya Hussain) X2



8.     Ye Matam Se Milta Hai Hamko Khuda, Ye Matam Hai Khud Sunnat-E-Ambhiya

Ye Matam Har Ik Marz Ki Hai Dawa, Ye Matam Hattata Hai Har Ik Bala

Ye Matam Hai Shaytaaniyat Ki Qaza, Ye Matam Hai Sab Momino(N) Ki Baqa



(Hussain Ya Hussain Ya Hussain Ya Hussain) X2



9.     Haaye Kal The Zainab Ke Bazu Bandhe, Na Kar Paayi Matam Shaheedo(N) Ka Tab

Meri Shaahzadi Aza-E-Hussain, “Tejani” Bapa Karte Hai Aaj Sab

Ye Baqi Rahegi Sada Nasl Mei, Lahu Mei Mila Hai Tera Naam Ab



(Hussain Ya Hussain Ya Hussain Ya Hussain) X2
