Amma Badan Ye Sara Teero Se Ab Bhara Hai

Gore Pe Na Zameen Par, Lasha Mera Para Hai

Ab Shimr Ki Churi Hai, Garden Pe Chal Rahi Hai,

Amma Mujhe Sambhalo



(Ay Mere Pyare Hussain) X3



(Kaise Gale Pe Tere, Khanjar Me Chalta Dekhun, Akhir Hussain Maan Hun) X2



Garden Pe Tere Rakh Ke,

Apna Gala Kataa Lun,

Akhir Hussain Maa Hun



(Kaise Gale Pe Tere, Khanjar Me Chalta Dekhun, Akhir Hussain Maan Hun) X2



Chakki Ko Pees Kar Me, Bachpan Me Tujhko Pala,

Raton Ko Jag Kar Me, Jula Tera Julaya,

Sowo Na Ab Zamin Par, Godi Me Aa Sulalun, Akhir Hussain Maan Hun



(Kaise Gale Pe Tere, Khanjar Me Chalta Dekhun, Akhir Hussain Maan Hun) X2



Akbar Ko Apne Kandhei(N), Pe Kistarha Uthaya

Chotti Lahad Mei Asghar, Ko Kistarha Sulaya

Tumhari Bekasi Par, Kaise Na Khun Bahawu, Akhir Hussain Maan Hun



(Kaise Gale Pe Tere, Khanjar Me Chalta Dekhun, Akhir Hussain Maan Hun) X2



Zainab Ki Imethaa(N) Ka, Karbal Se Ibtida Hai

Bazaar-E-Shaam-O-Kufa, Ka Ab Bhi Marhala Hai

Har Simt Saath Hogi, Wada Ye Kar Rahi Hu(N), Akhir Hussain Maa Hu



(Kaise Gale Pe Tere, Khanjar Me Chalta Dekhun, Akhir Hussain Maan Hun) X2



Jinno Malak The Sare, Koi Na Dekh Paya,

Tanha Tu Reha Gaya Hai, Koi Nahi Sahara

Har Ik Qadam Pe Hun Me, Mei Kaise Saath Choru(N), Akhir Hussain Maan Hun



(Kaise Gale Pe Tere, Khanjar Me Chalta Dekhun, Akhir Hussain Maan Hun) X2

Pamaal Ho Na Jaaye, Laasha Tumhara Ran Mei

Mera Jigar Hai Tukre, Quwwat Nahi Badan Mei

Tere Badan Ke Tukde, Kaise Mei Khud Uthaawu(N), Akhir Hussain Maa(N) Hu



(Kaise Gale Pe Tere, Khanjar Me Chalta Dekhun, Akhir Hussain Maan Hun) X2



Kayse Sambhal Sakoge, Gorre Pe Mere Beta,

Teeron Se Bhargaya Hai, Beta Tumhara Lasha,

Har Aik Teer Apne, Hathon Se Me Nikalun, Akhir Hussain Maan Hun



(Kaise Gale Pe Tere, Khanjar Me Chalta Dekhun, Akhir Hussain Maan Hun) X2



Barhta Hai Ek Zalim, Hathon Me Leke Khanjar,

Gore Se Ab Gire Ho, Sajde Me Hai Tera Sar,

Sar Tera Katt Na Jaye, Awo Tumhe Chhupalun, Akhir Hussain Maan Hun



(Kaise Gale Pe Tere, Khanjar Me Chalta Dekhun, Akhir Hussain Maan Hun) X2



Tere Gale Pe Zalim, Khanjar Chala Raha Hai

Darya Lahu Ka Tere, Garden Se Beh Raha Hai

Hasta Hai Tera Qatil, Mei Gham Se Kampti Hu(N)



(Kaise Gale Pe Tere, Khanjar Me Chalta Dekhun, Akhir Hussain Maan Hun) X2



Nawha Tha Ye “Tejani”, Mazloom Maa(N) Ke Lab Par

Suki Hai Teri Gardan, Aur Shimr Ka Hai Khanjar

Ab Kaise Tere Tan Se, Jaan Ko Nikalta Dekhun, Akhir Hussain Maan Hun



Gore Se Jab Gire, Shabbir Khaak Par

Haa(N) Teer Se Bhara, Tan Tha Lahu Mei Tar

Bola Tha Shimr Ye, Baalo(N) Ko Khench Kar,

Pyaasa Tumhe Zibha, Kardunga Reyt Par

Ajaawo Mere Laal, Chillayi Fatemah

Ay Shimr Roklo, Khanjar Jo Hai Tera

Zahra Se Wo Magar, Mu Apna Pheyr Kar

Mazloom Halq Pe, Uski Pari Nazar

Haay Haay Lahu Ki Pyaas, Wo Shimr Ka Barha

Pyaasa Gala Hussain Ka Khanjar Se Kat Gaya
