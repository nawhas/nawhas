Maula, Maula, Maula, Maula Mere



Dil Ke Sultaan, Tu Hai Quraan

Jism-O-Jaan, Tujhpe Qurbaan

Hai Yak Zabaa(N), Ehl-E-Imaan



Maula, Maula, Maula, Maula Mere



Ye Khoo(N) Mei Racha Basaa Ishq-E-Ali Hi Hai, Jo Har Aan Labo(N) Par Eik Hi
Sada Hai, (Labbayk Yam Aula) X3



Awwaluna Muhammad, Awsatuna Muhammad, Akhiruna Muhammad, Kulluna Muhammad



(Labbayk Ya Maula Ya Maula Ya Maula) X4

*Ali Ya Ali*

1.    Dood Mei Ishqe Ali Maan Ne Pilaya Hai Hume

Aur Phir Naade Ali Pardhna Sikhaya Hai Hume

Ddar Kabhi Ayega Na Humko Na Aya Hai Hume

Maut Se Jeetna Karbal Ne Bataya Hai Hume

Zindagi Dena Hai Sadiyon Se Humara Shheva

Ishqe Haider Mei Bahayenge Lahu Ka Darya

Jaan Apni Hai Nisaar, Zindagi Tujhpe Fida

Maut Jab Aaye Hume, Lab Pe Hogi Ye Sada



(Labbayk Ya Maula Ya Maula Ya Maula) X4



*Ali Ya Ali*

2.    Humko Hai Fakhr Ke Kehlaate Hain Hum Tere Shia

Daste Haider Ko Utha Kar Ye Nabi Ne Tha Kaha

Jiska Main Maula Hun Uska Hai Ali Bhi Maula

Aur Koi Hai Nahi Pehla Issi Haidar Ke Siwa

Wo Bhardak Jaate Hain Jo Karte Hain Unse Nafrat

Jo Bhi Haq Mante Hain Milti Hai Unko Jannat

Jaan Apni Hai Nisaar, Zindagi Tujhpe Fida

Maut Jab Aaye Hume, Lab Pe Hogi Ye Sada



(Labbayk Ya Maula Ya Maula Ya Maula) X4



*Hussain Sarallah*

3.    Asre Ashur Ka Hai Yaad Abhi Tak Manzar

Rukgaya Sheh Ka Badan Teeron Ke Musalle Par

Shimr Ahista Chalata Tha Gale Par Khanjar

Khayme Se Dekh Ke Roti Thi Ali Ki Dukhtar

Ran Me Pamaal Huwa Ghordo Ke Tapo(N) Se Badan

Apne Khun Se Mere Maula Ne Sajaya Tha Ban

Jaan Apni Hai Nisaar, Zindagi Tujhpe Fida

Maut Jab Aaye Hume, Lab Pe Hogi Ye Sada



(Labbayk Ya Maula Ya Maula Ya Maula) X4



*Hussain Sarallah*

4.    Khu(N) Me Aaluda Kharda Maula Sare Dashte Qitaal

Deke Halmin Ki Sada Humse Ye Pucha Tha Sawaal

Zindagi Apni Bitaasakte Ho Tum Meri Misaal

Dete Hain Hum Ye Sada Aapko Zahra Ke Laal

Aap Ka Ishq Humara Hi Sahaaraa Hoga

Hashr Tak Lab Pe Musalsal Yahi Naaraa Hoga

Jaan Apni Hai Nisaar, Zindagi Tujhpe Fida

Maut Jab Aaye Hume, Lab Pe Hogi Ye Sada



(Labbayk Ya Maula Ya Maula Ya Maula) X4



*Ghazi Ya Abbas*

5.    Aaj Tak Sheh Ka Alaamdare Wafa Wo Abbas

Tishnalab Bachhon Ka Saqqa Jo Raha Wo Abbas

Neharr Pe Jisne Alam Gardh Diya Wo Abbas

Jiske Bazu Bibi Zainab Ki Rida Wo Abbas

Hubahu Haidere Karaar Hai Ye Shere Jari

Bibi Ne Jiskeliye Dil Se Dua Mangi Thi

Jaan Apni Hai Nisaar, Zindagi Tujhpe Fida

Maut Jab Aaye Hume, Lab Pe Hogi Ye Sada



(Labbayk Ya Maula Ya Maula Ya Maula) X4



*Ghazi Ya Abbas*

6.    Jaata Hai Jo Bhi Ziyarat Ke Liye Karbobala

Uska Banjaata Hai Zamin Maula Abbas Mera

Koi Mushkil Ya Pareshaani Ho Ya Ho Khattra

Sar Pe Har Waqt Hifazat Ka Rahega Sayaa

Aaj Tak Hai Jo Kardha Sheh Ka Muhaffiz Bankar

Rubaru Roza Hai Phir Bhi Wo Jhukata Hai Sar

Jaan Apni Hai Nisaar, Zindagi Tujhpe Fida

Maut Jab Aaye Hume, Lab Pe Hogi Ye Sada



(Labbayk Ya Maula Ya Maula Ya Maula) X4



*Ali Ya Sajjad*

7.    Qayd Khane Mei Pardi Hai Ye Aza Ki Bunyaad

Pehli Majlis Bapa Karwate Hain Aise Sajaad

Khun Ke Aansu Ko Bahate Hain Juhin Karke Yaad

Paaon Mei Berdiyan Aur Lab Pe Hai Bus Ik Faryaad

Sar Ko Wo Peet Ke Chillate Hain Ash Shaam Ash Shaam

Hosh Urrhjata Hai Jab Sunte Hain Shabbir Ka Naam

Jaan Apni Hai Nisaar, Zindagi Tujhpe Fida

Maut Jab Aaye Hume, Lab Pe Hogi Ye Sada



(Labbayk Ya Maula Ya Maula Ya Maula) X4



*Al-Ajal Ya Mahdi*

8.    Subho Shaam Bhejhte Hain Tere Muhib Tumpe Salam

Aur Dua Karte Hain Ho Jald Zahoor Mere Imaam

Zulm Aur Jaur Zamaane Mei Huwa Hai Ab Aam

Aapko Zalimon Ko Dena Hai Unka Anjaam

Kaash Hum Apke Ansaaron Mei Bhi Ho Shaamil

Zindagi Ka Hai Ye Maqsad Hai Humari Manzil

Jaan Apni Hai Nisaar, Zindagi Tujhpe Fida

Maut Jab Aaye Hume, Lab Pe Hogi Ye Sada



(Labbayk Ya Maula Ya Maula Ya Maula) X4



*Al-Ajal Ya Mahdi*

9.    Momino Ke Liye To Farshe Aza Hai Jannat

Kabhi Na Kehna Azadari Ko Hargiz Bid'at

Rona Shabbir Pe Hai Pyaare Nabi Ki Sunnat

Munkire Shah Kyun Karte Hain Aza Se Nafrat

Haa(N) Tejani Dile Zahra Ki Dua Hai Girya

Akhri Saans Talak Pardhte Rahenge Nawha

Jaan Apni Hai Nisaar, Zindagi Tujhpe Fida

Maut Jab Aaye Hume, Lab Pe Hogi Ye Sada



(Labbayk Ya Maula Ya Maula Ya Maula) X4
