Abbas Alam Tera, Maqtal Se Aaraha Hai



1.     Shabbir Ki Kamar Ko

Haaye Jhuka Raha Hai



Abbas Alam Tera, Maqtal Se Aaraha Hai



2.     Ye Alam Hussainiat Ki Pehchan Hai Karata

Ye Hi Yazidiyat Ki Hai Farq Ko Batata

Koi Choomta Hai Akar

Koyi Jhala Raha Hai



Abbas Alam Tera, Maqtal Se Aaraha Hai



3.     Jazba Ali Ka Tune Istarha Se Dikhaya

Lakhon Ke Samne Tune Sar Ko Na Jukaya

Abbas Apne Khun Se

Maqtal Saja Raha Hai



Abbas Alam Tera, Maqtal Se Aaraha Hai



4.     Bardash Kar Na Paya Bachon Ki Wo Sadaein

Thi Bas Yahi Tamanna, Khaymo Mei Paani Layein

Mashkiza Bazuwon Ke,

Badle Bacha Raha Hai



Abbas Alam Tera, Maqtal Se Aaraha Hai

5.     Jese Alam Gira Tha, Wese Giri Sakina

Pani Mei Zindagi Bhar Mangungi Ab Kabhi Na

Ab Pani Ka Tasawwur

Mujhko Rula Raha Hai



Abbas Alam Tera, Maqtal Se Aaraha Hai



6.     Bazu To Katt Chuke Hai, Kaise Sambhal Sakenga

Gore Ke Zeen Se Ab, Kistarha Se Girenga

Abbas Apni Mu(N) Pe

Reyti Pe Aa Raha Hai



Abbas Alam Tera, Maqtal Se Aaraha Hai



7.     Duniya Ne Nahi Dekhi, Kabhi Aysi Wafdari

Betegh Larke Jiska Sar Se Hai Khun Jaari

Shabbir Ke Liye Wo,

Bazu Kata Raha Hai



Abbas Alam Tera, Maqtal Se Aaraha Hai



8.     Kitni Ajeeb Hai Ye, Ghazi Teri Kahani

Darya Ko Kabza Kar Ke, Lab Pe Na Laya Pani

Abbas Tumse Baqi

Naam-E-Wafa Raha Hai



Abbas Alam Tera, Maqtal Se Aaraha Hai

9.     Ankhei(N) Taras Rahi Hai, Puri Karo Ye Haajat

Hamko Bulawo Ghazi, Aake Kare Ziyarat

Ham Door Hai Ye Apne

Dil Ko Sata Raha Hai



Abbas Alam Tera, Maqtal Se Aaraha Hai



10.                        Kya Martaba Hai Tera Socho Zara Tejani

Paani Na Laya Lab Par, Lekin Abhi Bhi Paani

Ghazi Tumhare Peron

Ko Dhundta Raha Hai



Abbas Alam Tera, Maqtal Se Aaraha Hai
