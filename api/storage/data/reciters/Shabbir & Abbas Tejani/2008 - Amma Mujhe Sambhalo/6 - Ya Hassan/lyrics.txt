(Ya Hassan) X12

Ay Ruh-E-Mustafa, Ay Ibn-E-Murtaza, Ay Jaan-E-Sayyeda

(Ya Hassan-E-Mujtaba, Ya Hassan-E-Mujtaba) X2

1.     Zeyr-E-Halaa Hal Mila, Tukre Jigar Hogaya

Teer Sitam Se Huwa Surkh Kafan Aap Ka

Aap Ka Tabut Bhi Lot Ke Ghar Aagaya

Ay Ruh-E-Mustafa, Ay Ibn-E-Murtaza, Ay Jaan-E-Sayyeda

(Ya Hassan-E-Mujtaba, Ya Hassan-E-Mujtaba) X2

2.     Sulho Ka Andaaz Jo Sabz Kabahi Me Tha

Amn Ka Har Marhala Raah Numayi May Tha

Sabr Aya(N) Aap Ka Sari Khudayi Me Tha

Ay Ruh-E-Mustafa, Ay Ibn-E-Murtaza, Ay Jaan-E-Sayyeda

(Ya Hassan-E-Mujtaba, Ya Hassan-E-Mujtaba) X2

3.     Seerato Qamat Me The Aap Shabi-E-Nabi

Aap Ali Manzilat Aap Ali Azm Bhi

Teghe Kalam Behr Me Aap Ke Hatho(N) Chali

Ay Ruh-E-Mustafa, Ay Ibn-E-Murtaza, Ay Jaan-E-Sayyeda

(Ya Hassan-E-Mujtaba, Ya Hassan-E-Mujtaba) X2

4.     Khoon Se Lagan Bhargaya Kaysa Sitam Hogaya

Zowja-E Badbakht Ne Aap Pe Ki Thi Jafa

Gham Se Bura Haal Tha Zainabo Kulsum Ka

Ay Ruh-E-Mustafa, Ay Ibn-E-Murtaza, Ay Jaan-E-Sayyeda

(Ya Hassan-E-Mujtaba, Ya Hassan-E-Mujtaba) X2

5.     Teero(N) Ki Barish Huwi Aap Ke Tabut Par

Pehla Janaza Tha Jo Lot Ke Aaya Tha Ghar

Karbobala Ke Liye Thi Yahi Pehli Khabar

Ay Ruh-E-Mustafa, Ay Ibn-E-Murtaza, Ay Jaan-E-Sayyeda

(Ya Hassan-E-Mujtaba, Ya Hassan-E-Mujtaba) X2

6.     Sara Badan Sabz Tha Zehr Ki Taseer Se

Dard Ye Puchhe Koi Hazrate Shabbir Se

Surkh Tha Ujla Kafan Aap Ka Jab Teer Se

Ay Ruh-E-Mustafa, Ay Ibn-E-Murtaza, Ay Jaan-E-Sayyeda

(Ya Hassan-E-Mujtaba, Ya Hassan-E-Mujtaba) X2

7.     Nana Ke Pehlu Me Bhi Dafn Na Hone Diya

Kayse Sitamghar The Baniye Zulmo Jafa

Kayse Laeeno Ne Ki Zulm Ki Ye Inteha

Ay Ruh-E-Mustafa, Ay Ibn-E-Murtaza, Ay Jaan-E-Sayyeda

(Ya Hassan-E-Mujtaba, Ya Hassan-E-Mujtaba) X2

8.     Kya Likhu(N) "Rehan" Ab Gham Se Jigar Chaakh He

Aaj Ghamo Ranj Ki Sar Pe Mere Khaak Hai

Shor Bapa Aaj Ye Barsare Aflaak Hai

Ay Ruh-E-Mustafa, Ay Ibn-E-Murtaza, Ay Jaan-E-Sayyeda

(Ya Hassan-E-Mujtaba, Ya Hassan-E-Mujtaba) X4
