

**_Ya Makhduma Fizza_**



(Shaam, shaam, shaam, shaam) x2

(Ham ko bhi sikha, adab-e-wafa) x2

tujhe Zainab ka wasta



(Ya makhduma ya fizza) x2



1.     Jitne zainab ke dil pe ghuzre hai,

Gham wo sab tune bhi uthaaye hai,

Tere bhi sar se chhin gayi chadar,

Tune bhi taaziyane khaye hai



(Ya makhduma ya fizza) x2



2.     Bibi kaniz-e-sayyeda,

Zainab ne tujhko maa kahaa

Tera bohot hai martaba



Ya makhduma ya fizza



3.     Jis ghari sheh pe chal rahi thi chhuri,

Teri halat bayaa(n) se bahar thi,

Teri ankho(n) se khun jaari tha,

Kehti thi ayiye madad ko ali



Ya makhduma ya fizza



4.     Bibi kaniz-e-sayyeda,

Maa banke har shaheed ka,

Matam kiya hai marhaba



Ya makhduma ya fizza



5.     Tu kaneeze batool hai bibi,

Tu duaae rasul hai bibi,

Tu hai ehle azaa ki shahzaadi,

Farshe gham ka tu phool hai bibi



Ya makhduma ya fizza



6.     Bibi kaniz-e-sayyeda,

Tu bhi agar kare duwa,

Ttal jaaye sarse har balaa



Ya makhduma ya fizza



7.     Waasta tujhko khune asgher ka

Waasta shahe dee(n) ki dukhtar ka

Humko amno amaa(n) ki dawlat de

Waasta fatema ka haider ka



Ya makhduma ya fizza



8.     Bibi kaniz-e-sayyeda,

Maqrooz momineen ka,

Hojoye karz bhi adaa



Ya makhduma ya fizza



9.     Wo jo be ghar hai unko ghar dede,

Be pisar maao ko pisar dede,

Jinke aangan me aagayi hai khiza

Unko sayaa bhara shajar dede



Ya makhduma ya fizza



10.                        Bibi kaniz-e-sayyeda,

Hum sab tere ghulaam hai

Humko hai aasra tera



Ya makhduma ya fizza

11.                        Pohnche "rehan" ye salaam mera,

Sheh ki nawha ghari hai kaam mera

Bibi teri duawo ke sadqe

Ponche zehra talak kalaam mera



Ya makhduma ya fizza



12.                        Bibi kaniz-e-sayyeda,

Ye nokri hussain ki,

Karta rahu(n) yuhi sadaa



(Ya makhduma ya fizza) x2

