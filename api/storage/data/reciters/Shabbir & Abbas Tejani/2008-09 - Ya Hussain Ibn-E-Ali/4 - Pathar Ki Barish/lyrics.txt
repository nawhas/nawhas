1.     Qasim Nahi Hai(N), Akbar Nahi Hai(N)

Had Hai Yahi Ke, Asghar Nahi Hai(N)

Ab Na Bacha Hai, Koi Sahara

Kulsoom Ka Hai, Ye Bayn Lab Par



(Haaye Shaam Ka Majma, Aada Ka Hai Nargha, Abbas Chale Aawo) X2



2.     Aun-O-Muhammad, Ko Laayi Zainab

Bacho(N) Ko Qurbaan, Kar Aayi Zainab

Sadmaa-E-Kulsoom Bas Yahi Tha,

Qurbaan Kardu(N), Mei Kisko Sheh Par

3.     Abbas Aaye Khaime Me Dekha,

Sar Ko Jukaaye Bethi Thi Behna,

Kulsum Tumhaare Naam Par Me,

Sar Apna Dunga Maqtal Me Jaakar

4.     Kulsum Kaise Bhoole Wo Manzar

Jalte The Khayme, Chhinti Thi Chaadar

Abid Ko Jhalte Khaymo(N) Se Zainab

Kaandho(N) Pe Laayi, Abbas Bankar

5.     Shaam-E-Gharibaa(N), Jab Ban Me Chaayi

Bali Sakina, Maqtal Me Aayi

Kulsoom Tanha, Ban Mei Khari Thi

Koi Nahi Tha, Munis-O-Yawar

6.     Masum Bachi, Darbaar Ka Dar,

Noke Sina Par Hai Baap Ka Sar,

Har Ik Taraf Hai Ghayron Ka Majma

Kisko Bulaaye, Sarwar Ki Dukhtar

7.     Parde Ka Zamin, Abbas Ka Sar

Rehta Nahi Hai, Nok-E-Sina Par

Bazaar Mei Jab, Kulsoom Aayi

Manzar Na Sehpaya Wo Dilawar

8.     Kaise Chalengi, Beti Ali Ki,

Chaaro(N) Taraf Hai Majma Sharabi

Zalim Ka Majma, Sarwar Ka Kunba

Guzrenge Kaise, Aal-E-Payambar

9.     Darbaar Me Jab Zalim Ne Pucha

Tumme Se Zainab Hai Naam Kiska

Darbar Ka Dar Rokar Pukara

Ho Tum Kahaan Ay Fatahe Khaybar

10. Bus Ye Dua Hai Kulsoom Bibi,

Nawha Sunaaye Jab Bhi “Tejani”

Har Dam Rahe Hum Dono Pe Qayam,

Ghazi Ke Parcham, Ka Saya Sar Par
