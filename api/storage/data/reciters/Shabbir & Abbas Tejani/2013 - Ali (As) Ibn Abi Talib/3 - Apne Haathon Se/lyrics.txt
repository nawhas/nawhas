(Haaye Sajjad, Haaye Sakina) X2



Mujhko Apne Haatho(N) Se, Kaise Bhayi Tum, Dafnawoge



1.     Is Nanni Sakina Ne, Gham Kitne Uthaaye

Gohar Bhi Chine Daman, Zalim Ne Jhalaye

Durre Bhi Lage Mujhko, Lagte The Tamachein

Behaal Mera Lasha, Tumko Na Rulaaye



Mujhko Apne Haatho(N) Se, Kaise Bhayi Tum, Dafnawoge



2.     Jis Tarha Mera Baba, Haaye Bekafan Hai

Jis Tarha Se Zakhmo Se, Chur Uska Badan Hai

Is Shaam Ke Zindaan Mei, Waise Mera Tan Hai

Ye Baap Aur Beti Ki, Taqdeer Kathan Hai



Mujhko Apne Haatho(N) Se, Kaise Bhayi Tum, Dafnawoge



3.     Maloom Hai Dil Gham Se, Sailaab Hai Tumhara

Aankho(N) Ne Teri Dekha, Hai Shabbir Ka Lasha

Pabande Rasan Dekhe, Jo Zainab Ko Beparda

Jab Dekhoge Mujhko To, Phatjayenga Dil Bhayya



Mujhko Apne Haatho(N) Se, Kaise Bhayi Tum, Dafnawoge



4.     Ye Khun Bhari Aankhein Ab, Deti Hai Gawahi

Tum Aal-E-Payambar Ke, Dekhe Ho Tabaahi

Beparda Haram Saare, Dekhi Hai Khudaayi

Qismat Hai Ye Bas Meri, Zindaan Ki Siyaahi



Mujhko Apne Haatho(N) Se, Kaise Bhayi Tum, Dafnawoge



5.     Ik Behn Ko Dafnaane, Kis Bhaayi Ka Dil Hai

Har Eik Musibat Se, Dil Dard Se Hamil Hai

Kis Tarha Se Hatho Se, Ik Qabr Banegi

Haatho(N) Mei Jo Hai Larza, Aur Bandhe Salasil Hai



Mujhko Apne Haatho(N) Se, Kaise Bhayi Tum, Dafnawoge



6.     Jab Dada Ali Ghusl, Daadi Ko De Rahe The

Zakho(N) Ko Dekh Kar Tab, Haider Bhi Rorahe The

Zakhmo Se Badan Saara, Mera Bhi Bhara Hai

Is Khasta Badan Ko Tum, Dafnawoge Kaise



Mujhko Apne Haatho(N) Se, Kaise Bhayi Tum, Dafnawoge



7.     Ati Hai Qaza Meri, Leykin Hai Tamanna

Zindaan Ke Andhero Mei, Jab Mujhko Sulaana

Ik Chhota Diya Meri, Turbat Pe Jalaana

Aur Ehle Haram Ka Yu, Tum Banna Sahara



Mujhko Apne Haatho(N) Se, Kaise Bhayi Tum, Dafnawoge



8.     Ab Bhi Hai Tejani Ye, Sakina Ki Guzarish

Tum Meri Ziyarat Ki, Har Dam Karo Kohshish

Andheron Mei Soti Hu, Hai Khamoshi Ki Barish

Mei Baba Se Tumhaari, Karwa Dungi Bakhshish



Mujhko Apne Haatho(N) Se, Kaise Bhayi Tum, Dafnawoge
