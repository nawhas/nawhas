(Abbas-e-alamdar, abbas-e-alamdar) x4

  1. Abbas-e-alamdar, abbas-e-alamdar, Tumsa to zamaane me nahi koyi wafadar,

(Abbas-e-alamdar, abbas-e-alamdar) x2

  2. Hai naame wafa aaj talak tujse hi baaki

Rakhi jo sare aab hai bunyaad wafaa ki

Is baat se karsakta nahi koyi bhi inkaar

(Abbas-e-alamdar, abbas-e-alamdar) x2

  3. Kha sakta nahi jhooti kassam koyi tumhaari

Hai ek siffat baab-e-hawaaij bhi tumhaari

Tu chahe to ruk jaaye abhi waqt ki raftaar

(Abbas-e-alamdar, abbas-e-alamdar) x2

  4. Ik mashk bhari nehr se, ik mashk diya khoon

Jab mashk chidi behgaya sine se tera khoon

Zainab ne kahaa maara gaya mera madadgaar

(Abbas-e-alamdar, abbas-e-alamdar) x2

  5. Dharas tha Sakina ki alamdar ka peykar

Jab tak raha zindaa na chini bibi ki chadar

Baad aap ke dakhil huwe khaymo(n) me sitamghar

(Abbas-e-alamdar, abbas-e-alamdar) x2

  6. Tum bazuwe shabbir ho haider ke pisar ho

Lashkar ke alamdar Sakina ka jigar ho

Jitey hai(n) tumhe(n) dekh ke bas sayyede abraar

(Abbas-e-alamdar, abbas-e-alamdar) x2

  7. Tum ruh-e-ali, jaan-e-hussain, ibn-e-ali ho

Tum ibne wali, ibne wali, ibne wali ho

Hai dushamne dee(n) ke liye bazu teri talwaar

(Abbas-e-alamdar, abbas-e-alamdar) x2

  8. Paani pe alam tere siwaa kisne lagaya

Mashkize me darya ko tumhi ne hai uthaya

Tum lashkar-e-shabbir ke ho haider-e-karrar

(Abbas-e-alamdar, abbas-e-alamdar) x2

  9. Tum Fatema Zehra ki duwawo ka asar ho

Tum dhoop me Zainab ke liye misle shajar ho

Parcham ka pharayra hai tera aisa hawaadar

(Abbas-e-alamdar, abbas-e-alamdar) x2

  10. Haider ne namaazo me jo Allah se manga

Kehte the khuda de mujhe Abbas sa beta

Wo jisko kahe sara arab Ghaziyo Jarrar

(Abbas-e-alamdar, abbas-e-alamdar) x2

  11. "Rehan" kalam zikre alamdar karenga

"Abbas" ke munkir ko jo talwaar lagenga

Wo mere madadgaar hai mai unka hu ghamkhwaar

(Abbas-e-alamdar, abbas-e-alamdar) x2

  12. Abbas-e-alamdar, abbas-e-alamdar, Tumsa to zamaane me nahi koyi wafadar,

(Abbas-e-alamdar, abbas-e-alamdar) x2
