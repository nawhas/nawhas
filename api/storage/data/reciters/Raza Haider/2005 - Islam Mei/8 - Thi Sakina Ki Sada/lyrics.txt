

**Thi sakina ki sada audio file**

**_

Thi sakina ki sada

**_

(Haay sakina haay sakina) x6

(Thi sakina ki sada aao bachaalo baba) x4

  1. Mujh ko zinda(n) ke andhere se, nikaalo baba

(Thi sakina ki sada aao bachaalo baba) x2

  2. Taalib-e-deed hu pani ki, talabghaar nahi

Neend se ab to mujhe koi sarokaar nahi

Kab ye kehti hu seene pe sulaalo baba

(Thi sakina ki sada aao bachaalo baba) x2

  3. Shaam tak kaato(n) pe chalti huwi mei aayi hu

Neel rukhsaaro pe soghaat-e-safar laayi hu

Ik nazar apne sakina pe to daalo baba

(Thi sakina ki sada aao bachaalo baba) x2

  4. Bundhe chine gaye khaamosh thi khaamosh rahi

Bhaayi mare gaye khaamosh thi khaamosh rahi

Gham se ghash ke mei girti hu, sambhalo baba

(Thi sakina ki sada aao bachaalo baba) x2

  5. Kaisa zinda(n) hai ke tanhaayi ka pehra hai jahaa(n)

Kuch sujaayi nahi deta mujhe mei jaawu(n) kaha

De ke awaaz mujhe paas bulaalo baba

(Thi sakina ki sada aao bachaalo baba) x2

  6. Hota asghar to behel jaata mera qalb-e-hazeen

Ab to jeene ki tamanna bhi mere dil me nahi

Misl-e-ashghar mere turbat bhi banaalo baba

(Thi sakina ki sada aao bachaalo baba) x2

  7. Ab watan jane ki jo aas thi baki na rahi

Ab to ik saans bhi sine mei, izaafi na rahi

Tut'ti saans hai sine se lagaalo baba

(Thi sakina ki sada aao bachaalo baba) x2

  8. Ab bhi "Rehan-o-Raza" shaam se aati hai sada

Alwida sibt-e-nabi jaan-e-ali wawaila

Aawo ghurbat pe meri ashk bahaalo baba

(Thi sakina ki sada aao bachaalo baba) x2

  9. Mujh ko zinda(n) ke andhere se, nikaalo baba

(Thi sakina ki sada aao bachaalo baba) x2

