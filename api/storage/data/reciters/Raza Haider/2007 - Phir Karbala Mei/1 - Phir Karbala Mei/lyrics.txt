(Aajaawo Ya Imam) X7

(Phir Karbala Mei Aur Hai Ik Karbala Imam) X4

  1. Waqt-E-Zahoor Ho Gaya Ajaawo Ya Imam

Aajawo Ya Imam (Phir Karbala Mei Aur Hai Ik Karbala Imam) X2

  2. Ab Zulm Barh Ke Apni Hadoo Say Guzar Gaya

Perchaayi Zinada Reh Gai Insaan Mer Gaya

Har Shaks Aaj Apnay Hi Saye Say Dar Gay

Ab Be Asar Hay Tootay Diloo Ki Dua Imam

Waqt-E-Zahoor Ho Gaya Ajaawo Ya Imam

Aajawo Ya Imam (Phir Karbala Mei Aur Hai Ik Karbala Imam) X2

  3. Batil Kay Sarparast Banay Ja Rahay Hain Ham

Ju Chahtay Hain Wohi Kahe Ja Rahe Hain Ham

Jana Kidher Tha Aur Kidher Ja Rahay Hain Ham

Awaz Tum Ko Deta Hay Farsh-E-Aza Imam

Waqt-E-Zahoor Ho Gaya Ajaawo Ya Imam

Aajawo Ya Imam (Phir Karbala Mei Aur Hai Ik Karbala Imam) X2

  4. Had Ho Gayi Kay Roza Hassan Askari Ka Bhi

Dhaaya Gaya Hay Zulm Se Ay Akhri Ali

Zehra Ki Qabr Pehle Hi Mismaar Ho Chuki

Hai Nazr-E-Bad Mei Roza-E-Mushkil Kusha Imam

Waqt-E-Zahoor Ho Gaya Ajaawo Ya Imam

Aajawo Ya Imam (Phir Karbala Mei Aur Hai Ik Karbala Imam) X2

  5. Kitne Mohib Hussain Ke Hote Hai Qatl Roz

Samaan Amn-O-Chain Ke Hote Hain Qatl Roz

Ansu Hamari Nain Kay Hote Hai Qatl Roz

Sunta Nahi Hay Koi Hamari Sada Imam

Waqt-E-Zahoor Ho Gaya Ajaawo Ya Imam

Aajawo Ya Imam (Phir Karbala Mei Aur Hai Ik Karbala Imam) X2

  6. Wajib Kay Mustahib Ki Hai Zud Per Ali Ka Naam

Ehl-E-Aba Kaba Ko Hai Fatwa Gari Se Kaam

Jo Subhe Ko Halal Hai Woh Shaam Ko Haraam

Manzil To Kya Hay Milta Nahi Rasta Imam

Waqt-E-Zahoor Ho Gaya Ajaawo Ya Imam

Aajawo Ya Imam (Phir Karbala Mei Aur Hai Ik Karbala Imam) X2

  7. Thokar Lagi Hai Ab Tu Sambhalne Lagay Hain Ham

Rah-E-Abutarab Pe Chalne Lagay Hain Ham

Ab To Kafan Badoosh Niklne Lagay Hain Ham

Kar Dijiye Maaf Hamari Khata Imam

Waqt-E-Zahoor Ho Gaya Ajaawo Ya Imam

Aajawo Ya Imam (Phir Karbala Mei Aur Hai Ik Karbala Imam) X2

  8. Tauheed Aur Wilayat-E-Mushkil Kusha Pe Jaan

Qurban Ki Hussain Ne Jab Waqt-E-Imtihaan

Ehsaan Ay Namaaz Tu Ibn-E-Ali Ka Maan

Tujhko Bacha Gaya Hay Pay-E-Murtaza Imam

Waqt-E-Zahoor Ho Gaya Ajaawo Ya Imam

Aajawo Ya Imam (Phir Karbala Mei Aur Hai Ik Karbala Imam) X2

  9. "Rehan" Aur "Raza" Ka Yeh Hadiyyah Qabool Ho

Maula Ye Ham Say Ajr-E-Risalat Wasool Ho

Ham Say Hussain Razi Hoon Razi Batool Ho

Apna Hay Kaun Aaj Tumharay Siwa Imam

Waqt-E-Zahoor Ho Gaya Ajaawo Ya Imam

Aajawo Ya Imam (Phir Karbala Mei Aur Hai Ik Karbala Imam) X2
