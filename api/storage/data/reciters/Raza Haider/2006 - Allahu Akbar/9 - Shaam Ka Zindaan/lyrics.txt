

**Shaam ka zindaan audio file**

**_

Shaam ka zindaan

**_

(Haaye masoom Sakina) x6

(Shaam ka zindaan hai ye shaam ka zindaan) x3

  1. Shabbir teri beti hai kuch saanso(n) ki mehmaan

(Shaam ka zindaan hai ye shaam ka zindaan) x2

  2. Tanha hai koi bolne wala bhi nahi hai

Hai mawt ki tareeki ujaala bhi nahi hai

Sajjad Sakina ki nikal jayengi ab jaan

(Shaam ka zindaan hai ye shaam ka zindaan) x2

  3. Rukhsaar bhi zakhmi hai lahu kano(n) se jaari

Halat ye Sakina ki khura soch muhaari

Masooma pe dhaate na sitam haaye musalmaan

(Shaam ka zindaan hai ye shaam ka zindaan) x2

  4. Masoom ke chehre pe tamaacho(n) ke nishaa(n) hai

Hai khaak basar ankho(n) se ansu(n) bhi rawaa(n) hai

Ye haal Sakina ki yateemi ki hai pehchaan

(Shaam ka zindaan hai ye shaam ka zindaan) x2

  5. Zindaa(n) mei huwi haaye Sakina ki shahadat

Sajjad ke haatho(n) pe hai alhamd ki ayat

Jakra huwa zanjeero(n) mei hai natik-e-quraan

(Shaam ka zindaan hai ye shaam ka zindaan) x2

  6. Dunya se chali karte huwe yaad watan ko

Afsos tarasta raha lasha bhi kafan ko

Ye shaam mei ummat ne kiye aal pe ehsaan

(Shaam ka zindaan hai ye shaam ka zindaan) x2

  7. Nawhey ka har ik lafz Sakina ki ata hai

Masoom ka gham apne naseebo(n) mei likha hai

Bakhshish ka hai "Jawwad-o-raza" ka yahi samaan

(Shaam ka zindaan hai ye shaam ka zindaan) x2

  8. Shabbir teri beti hai kuch saanso(n) ki mehmaan

(Shaam ka zindaan hai ye shaam ka zindaan) x3

