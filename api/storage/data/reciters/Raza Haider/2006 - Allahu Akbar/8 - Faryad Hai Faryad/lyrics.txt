Roro ke bayaa(n) karte the sayyed-e-abraar

Lo meri kamar tor gaya mera alamdaar

(Faryad hai faryad) x6

  1. Tar khu(n) mei alam mashk bhi, zakhmi hai jari ki

Be bazu pari laash hai Zainab ke akhi ki

Sayyedaniyo(n) ab apni ridao(n) se khabardaar

(Faryad hai faryad) x4

  2. Akbar ho kahaa(n) uth ke sahaara mujhe dedo

Ay Zainab-o-kulsum dilasa mujhe dedo

Abbas ke marne se chali qalb pe talwaar

(Faryad hai faryad) x4

  3. Sajjad hamara bhi khuda hafiz-o-nasir

Ab baad-e-alamdaar hu(n) mei(n) jine se qasir

Lashkar ho tumhi tumhi ho lashkar ke alamdar

(Faryad hai faryad) x4

  4. Pardes mei ay bhaayi akelah mei chora

Kyu(n) koh alam qalb-e-musafir mei hi tora

Khush hote hai tanhaayi pe ab meri sitmaghaar

(Faryad hai faryad) x4

  5. Maqtal se uthaayenga mera kon janaaza

Tum saath na choroge kiya tha yahi wada

Hone ko hai mazloom pe kuffar ke yalghaar

(Faryad hai faryad) x4

  6. Ab kon madadgaar mere kunbe ka honga

Ye tera bicharna meri jaa(n) leke rahenga

Zindaan-e-gham-o-ranj mei bekas hai giriftaar

(Faryad hai faryad) x4

  7. Ay bhaayi alamdar ye gham kaise uthenga

Ab tere bina bhaayi tera kaise jiyenga

Mere liye ik saans bhi lena huwa dushwaar

(Faryad hai faryad) x4

  8. Razi ba "Raza" hazrat-e-shabbir ke phir bhi

"Rehan" lab-e-nehr sada gunj rahi thi

Abbas tere baad qayamat ke hai asaar

(Faryad hai faryad) x6
