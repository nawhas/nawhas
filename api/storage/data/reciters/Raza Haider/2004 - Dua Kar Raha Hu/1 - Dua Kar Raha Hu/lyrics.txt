

**Dua kar raha hu audio file**

**_

Dua kar raha hu

**_

(Dua kar raha hu, dua kar raha hu, Mei farsh-e-aza par dua kar raha hu) x4

  1. Khudaya tujhe wasta panjetan ka

Ali-o-muhammad hussayn-o-Hassan ka

(Mere rizk mei kheyr-o-barkat ataa kar) x2

Tujhe wasta hai ghareebul watan ka

Wasila hai Zehra dua kar raha hu

(Dua kar raha hu, dua kar raha hu, Mei farsh-e-aza par dua kar raha hu) x2

  2. Jo bimar hay jald unko shifaa ho

Jo makrooz hai karz unka ada ho

(Jo bey jurm qaydi hay mo'min hamare) x2

Ab unki rihaayi ka bhi feysala ho

Yahi iltija hai dua kar raha hu

(Dua kar raha hu, dua kar raha hu, Mei farsh-e-aza par dua kar raha hu) x2

  3. Subak dosh karde faraa'iz say unko

Tamanna hai bacho ke sehre ki jinko

(Tujhe wasta Qasim-e-ghulbadan ka) x2

Koi gham na de juz gham-e-shahe hamko

Mei sajde mei ghir kar dua kar raha hu

(Dua kar raha hu, dua kar raha hu, Mei farsh-e-aza par dua kar raha hu) x2

  4. Jo muflis hai unko ataa maal-o-zar ho

Jo hai ghumshudah jald unki khabar ho

(Tarasti hai awlaad ko jitni maaye) x2

Ataa unki ghodi ko lakht-e-jigar ho

Mei rahib ke jese dua kar raha hu

(Dua kar raha hu, dua kar raha hu, Mei farsh-e-aza par dua kar raha hu) x2

  5. Mayassar nahi jinko ghar jaisi dolat

Unhe ghar ataa kar jo ho rashk-e-jannat

(Tujhe wasta jalte khaymo ka ya rab) x2

Mile farsh-e-gham kay liye ghar ki ne'mat

Wasile se sheh ke dua kar raha hu

(Dua kar raha hu, dua kar raha hu, Mei farsh-e-aza par dua kar raha hu) x2

  6. Jo pardes mei des wale gaey ho

Paye rizk jo nokri kar rahe hai

(Salaamat rahe wo bhi kunba bhi unka) x2

Jo bacho ki furkat mei din kaat te hai

Mei unke liye bhi dua kar raha hu

(Dua kar raha hu, dua kar raha hu, Mei farsh-e-aza par dua kar raha hu) x2

  7. Ilaahi ye majlis ye matam ye nohey

Alam aur taabut mehendhi ye jole

(Amanat hai khwahish hey ye sayyeda ki) x2

Unhe hashr tak tu hifazat mei rakhe

Mei ro ro ke tujh se dua kar raha hu

(Dua kar raha hu, dua kar raha hu, Mei farsh-e-aza par dua kar raha hu) x2

  8. Amanat kalam hai shah-e-karbala ki 

Azadar sab hai dua sayyeda ki

(Mei noho mei Rehan apne kalam se) x2

Jo ruddad likhta hu ik bawafa ki

To ghazi ke dar par dua kar raha hu

(Dua kar raha hu, dua kar raha hu, Mei farsh-e-aza par dua kar raha hu) x2

