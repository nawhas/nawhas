Ay Meray Asghar Bata \- Tu Jo Nahi Hai Yahan \- Kaisay Jiye Gi Ye Maa

Kyoon Huway Tum Neem Jaa \- Ay Meray Ghuncha Dahaa \- Kaisay Jiye Gi Ye Maa



Pyaas Say Kyoon Dil Tera Zakhmi Huwa

Teer Say Tera Gala Kyoon Chid Gaya

Jhoolay Main Ab Kown Jhoolay Ga Bhala

Kown Meray Seenay Pe Ab Soye Ga

Kaisay Jiye Gi Ye Maa



Kis Ko Main Ab Lorian Doongi Bhala

Kis Ka Dil Ab Sath Meray Dharkay Ga

Ab Sakina Kisse Khaylegi Bhala

Kown Pehnega Bhala Kurta Naya

Kaisay Jiye Gi Ye Maa



Dasht Me Darna Nahin Tum Meri Jaan

Aa Ja Meri Gowd Main Ghuncha Dahan

Ro Rahi Hai Ab Sakina Bhi Yahaan

Bacchay Bhi Hain Pyas Say Sab Neem Jaan

Kaisay Jiye Gi Ye Maa



Marr Gaya Bhayya Ali Akbar Tera

Lash Uthanay Tha Tera Baba Gaya

Aankhon Main Ek Ashkon Ka Sailab Tha

Kehtay Thay Sheh Marr Gaya Beta Mera

Kaisay Jiye Gi Ye Maa



Haaey Jo Abbas Tha Tera Chacha

Kat Gaye Shanay Bhi Mashkiza Chida

Ammu Ammu Hai Sakina Ki Sada

Pyas Ka Shikwa Zaban Par Na Raha

Kaisay Jiye Gi Ye Maa



Jab Sada Baba Ki Tere Goonj Uthi

Nara E Hal Min Ki Awaaz Aa Gaee

Haan Faqat Oos Waqt Baqi Tha Tu Hi

Kis Tarha Baba Ki Nusrat Tu Nay Ki

Kaisay Jiye Gi Ye Maa

Lash Teri Aa Gayi Khoon Say Bhari

Pyas Teri Teer Say Kia Bujh Gaee

Kis Tarha Ek Maa Bhala Ye Dekhay Gi

Main Bhi Na Kyoon Sath Teray Marr Gayi

Kaisay Jiye Gi Ya Maa



Kia Main Likhoon Bayn Ay Majid Raza
Aur Parhe Kaisay Hussain Is Ko Bhala
Koh-E- Gham Asghar Ki Madar Par Gira
Aaj Har Ek Maa Kay Hai Lab Par Hai Sada
Kaisay Jiye Gi Ya Maa
