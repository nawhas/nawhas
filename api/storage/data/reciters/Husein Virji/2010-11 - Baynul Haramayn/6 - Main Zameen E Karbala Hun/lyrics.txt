Main Zameen E Karbala Hun Main Zameen E Karbala
 Meray Seenay Par Shaheed-E-Nainawa Ka Khoon Baha

Mein To Wo Hoon Jis Pay Kaba Naz Karta Hai Sada
Gumbad E Khizra Bhi Mujh Ko Fakhr Say Hai Dekhta
Is Pay Bhi Gho  On Ki Taapon Say Mujhe Ronda Gaya
Main Zameen E Karbala Hun Main Zameen E Karbala

Mujh Pay Jo Das Din Mein Guzri Wo Bayan Kaisay Karoon
Dagh Jo Main Nay Uthaye Wo Ayaan Kaisay Karoon
Gham Main Ahl E Bait Kay Seena Mera Jalta Raha
Main Zameen E Karbala Hun.....

Mein Nay Khud Akbar Ko Dekha Barchiyan Khatay Huway
Sheh Ko Dekha Lash E Akbar Ki Taraf Jatay Huway
Sheh Ki Mazloomi Pay To Mujh Ko Bhi Rona Aa Gaya
Main Zameen E ......

Thaam Li Sheh Nay Kamar Abbas Jab Zakhmi Huway
Sheh Katay Shanay Utha Kar Tab Sooay Darya Gaye
Main Nay Dekha Bhai Say Bhai Huwa Kaisay Juda
Main Zameen E.......

Gho  Aye Gaye Qassim Ki Jis Dam Laash Par

Jabaja Mujh Par Hi Pheley Laash Kay Tuk  Ay Udhar

Meri Jalti Rayt Mein Dulha Ka Khoon Bhi Mil Gaya

Main Zameen E ....



Sheh Nay Chaha Phainkain Mujh Par Khoon Wo Besheer Ka
Mein Pukari Meray Mola Gar Ye Khoon Mujh Par Gira
Hashr Tak Mola Yahan Dana Nahi Ug Paye Ga
Main Zameen E

Meray Hi Seenay Pay To Shabbir Ki Gardan Kati
Apnay Khaliq Say Yehi Ro Ro Kay Main Kehti Rahi
Kya Issi Din Kay Liye Mujh Ko Banaya Aey Khuda
Main Zameen E ....


May Nay Dehka Bibiyon Ki Chadaren Chinte Huwe

May Ne Dekha Qaid Hokar Shaam Ko Jatey Huwe

Ja Raha Tha Qafela Aur Alwida Me Nay Kaha

Main Zameen E....



Ro Rahi Hai Ay Hussain Ab Tak Zameen E Nainawa
Roza E Sarwar Say Majid Noor Hai Karb O Bala
Fakhr Say Ab Tak Yehi Kehti Hai Sab Say Barmala
Main Zameen E.....
