Istighaza Hai Hamara Mola

Sar Uthati Hai Ye Duniya Mola

Parda-E Ghayb Se Aja Mola



Roz-O-Shab Tum Ko Gawahi Daingay

Rasta Daikh Rahay Hain Kab Say

Ham Azadar, Tumhara Mola



Karbala Tujhko De Rahi Hai Sada

Muntaqim Hai Tu Khoone Saarwar Ka

Qalbe Zahra Ko Chayn Ho Mola

Karke Matam Ye De Rahe Hain Sada



Shaam Me Jo Gayee Thi Be Parda

Jis Ko Kehte Hain Saani-E-Zehra

Ooska Parda Sawaal Karta Hai

Kab Hatega Ye Ghaib Ka Parda



Jo Bhi Aal-E Nabi Pay Zulm Huwa

Kis Tarha Say Ho Tazkira Us Ka

Khoon-E Dil Beh Raha Hai Ay Mola

Tujh Ko Hum Daingay Pursa Sarwar Ka



Kable Meshsar Bapa Hai Ye Meshar

Zarb Lagne Lagi Aqaid Par

Saans Ehle Aza Ki Rukhti Hai

Be Karaari Ki Chal Rahi Hai Hawa



Samarra Par Nazar Jo Jaati Jai

Aah Dil Se Hamaari Ooth Ti Hai

Ab Baqaia Ke Baad Duniya Ne

Dhaa Diya Roza Tere Baba Ka



Gham Jo Shabbir Ka Manaa Te Hain

Iski Qeemat Wohi Chukaa Te Hain

Masjidain Hon Ya Farshe Maatam Hon

Khoon Behta Hai Be Gunaahon Ka



Hum Hain Zinda Tere Bahanay Say

Na Mitay Ghair Ke Mitanay Say

Ham Ko Matam Say Roknay Walay

Khud Fana Hongay Teray Aanay Say



Deen-E-Islam Ki Baqa Tum Ho

Waris-E-Taigh-E-Murtaza Tum Ho

Jo Hain Mujrim Tumhari Dadi Ke

Aake Do Aisay Zalimo Ko Saza



Tu Musallay Pay Roz Rota Hai

Nahia Bhi To Tera Noha Hai

Apnay Anay Ka Khud Meray Mola

Tujh Ko Bhi Intezaar Rehta Hai



Momino Ke Ghamon Ko Door Karain

Jald Mola Mere Zuhoor Karain

Ye Jo Noha Likha Takallum Ne

Hai Ariza Husein Ka Mola
