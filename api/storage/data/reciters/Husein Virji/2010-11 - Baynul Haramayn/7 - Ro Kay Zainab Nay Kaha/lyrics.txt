

**_Ro kay zainab nay kaha audio file_**

**_Ro kay zainab nay kaha _**



Karbala say bay amaan, lo ja raha hai qafila, hai kahaan ghazi mera



Sakt hai yeh marhalaa, bazaar ka darbar ka,

Saath meray chal raha hai, qafela aghyaar ka

Raasta dushwar hai \- paidal safar hai yeh mera

Hai kahaan ghazi mera



Khaak balon may hai meray, may hun paband-e-rasan

Bhai betey aur bhatejey, dasht may hain bay kafan

Koi bhi sunta nahi \- meray ghamoon ki iltija

hai kahaan ghazi mera



Ay hawa ay khak maqtal, meray iss ahsas ko

Alqama pay ja kay kehdo \- bawafa abbas ko

Ja rahi hun bin teray \- deyti huwi may yeh sada

Hai kahaan ghazi mera



Na amari hai na mehmil \- towq hai zanjeer hai

Bay khata nowq-e-sina par - sahib-e-tawqeer hai

Ab nahi uth-tay qadam \- mushkil bara hai marhalaa

Hai kahaan ghazi mera



Ghamzada piyasi sakina \- k galay may hai rasan

Kis tarah us ko sambhalay \- dasht may teri behan

Khali  quzay ke liye \- jo dekhti hai alqama

Hai kahaan ghazi mera



Misle zahra (s.a) jawongi may, halqaye kuffar may

Mangti rehjawongi, chadar bharay darbar may

Kya kahungi jab shaqi \- mujh say kahayga ye bata

Hai kahaan ghazi tera



Binte zahra sar barehna \- kehrahi thi ye hussain

Munis o yawar khuda hai \- lut gaya hain dil ka chain

Hogaya mehshar bapa \- zainab nay yeh girya kiya

Hai kahaan ghazi mera



