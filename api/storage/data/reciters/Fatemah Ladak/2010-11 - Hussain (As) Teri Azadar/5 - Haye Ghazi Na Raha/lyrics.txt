

**_Haye ghazi  na raha audio file_**

**_Haye_** ** _ghazi na raha_**



Dasht-e-purhol say aati hay musalsal ye sada haye ghazi na raha

Ho gaya hashr bapa sheh nay jo ro kar ye kaha haye ghazi na raha



1- iss say bhar kar kahan tutay ge qayamat koi

Abb nahi apni ridaoon ki zamanat koi

Hay muhafiz jo rida ka wahi marnay ko chala haye ghazi na raha



2- sheh nay girtay huway daikha tha jo ghazi ka alam

Tham kar apni kamar bolay thay yay shah-e-umam

Teray marnay  say kamar tuti hay meri ba khuda haye ghazi na raha



3- hoook se utthi hay ye daikh kay ab dil main meray

Ankh main teer hay bazu hain katay bhai teray

Isss gharibi may meray  bhai huway tum bhi juda  haye ghazi na raha



4- thi wasiyat lab-e-abbas pay ye bad-e- salam

Lash ko lay kay nahi jaiyay ga sua-e-khayam

Meray mola  mujay aati hay sakina say haya haye ghazi na raha



5- sar jhuka ay huway maqtal say hain aaye sarwar

Lash ke tarha alam ko  hain uthaye akbar

Ghazi aaya nahi aaya hay alam khoon main bhara haye ghazi na raha



6-  mashk kay band hain ya dastay  sakina ashhar

Aysa  lagtha hay kay kehti ho hazina ro kar

Pani mangoon ge nahi ran say palat aaoo chacha haye ghazi na raha



