Shaam Haey Shaam



1.     Naam Zainab Hai Mera Mein Hoon Haaya Ki Tasveer

Gum Ki Chader Hai Merey Sar Pey Huwi Aaj Aseer

Sabar-E-Shabbir Atta Kardey Mujhey Merey Khuda

Bey Rida Mein Hoon Merey Saath Zamaney Ka Ameer



2.     Mein Ney Akbar Ka Kaleja Jo Nikaltey Dekha

Khoon Asghar Ko Rukh-E- Shah Pey Maltey Dekha

Teri Beti Hoon Jo Zinda Hoon Abhi Tak Baba

Mein Ney Maqtal Mein Galla Sheh Ka Bhi Kattey Dekha



3.     Touq O Zanjeer Mein Jakra Hai Badan Saabir Ka

Sar Sina Per Hai Khuda Dekh Terey Zakir Ka

Kitni Dushwaar Hai Mujh Per Yeah Qyamaat Ki Ghari

Pusht-E-Abid Pey Bandha Hai Jo Galla Baqir Ka



4.     Nauq-E-Naiza Pey Sakina Ki Nazar Jaati Hai

Uss Ghari Khauf Sey Bey Saakhta Chillati Hai

Sar-E-Abbas Nazar Aata Nahi Hai Usko

Haiy Paband-E-Rasan Khak Pay Gir Jati Hay



5.     Shaam Walon Sey Rida Mangti Rehjaoonghi

Majma-E-Aam Hai Abbas Mein Marjaunghi

Nauk-E_Naiza Sey Terey Sar Ko Jo Girtey Dekha

Teree Gairat Key Tasavur Mein Guzar Jaoounghi



6.     Agaee Shaam Key Bazaar Mein Bint-E-Haider

Neel Shanoon Pey Liyeah Saath Hai Sheh Ki Dukhter

Kaisey Yawar Mein Likhoon Ghum Sey Jigaar Phatta Hai

Lab Pey Sajjaad Key Eik Lafz Tha Chadar Chadar
