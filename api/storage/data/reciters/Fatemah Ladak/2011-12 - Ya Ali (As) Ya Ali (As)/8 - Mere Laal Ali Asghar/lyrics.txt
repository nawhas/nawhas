Maa Ne Yeh Kaha Sine Se Asghar Ko Laga Kar, Mere Laal Ali Asghar

Is Shaan Se Larna Hai Ke Heraan Ho Lashkar, Mere Laal Ali Asghar

Maidan Me Darna Nahi Tum Khoone Ali Ho

Tum Bhi To Jarri Ho



Maa Ne Yeh Kaha Nanni Si Dastaar Bana Kar, Mere Laal Ali Asghar



Tum Maa Ki Tammanao Ki Abbas Ho Beta

Ik Aas Ho Beta

Zaalim Ko Batana Hai Yeh Maidaan Me Jaakar, Mere Laal Ali Asghar



Maa Ne Yeh Kaha Sine Se Asghar Ko Laga Kar, Mere Laal Ali Asghar



Taasir Mere Dood Ki Iss Waqt Dikhado

Madar Ko Bacha Lo

Zehra Ki Kanazi Ki Sanad Hai Tere Uppar, Mere Laal Ali Asghar



Maa Ne Yeh Kaha Sine Se Asghar Ko Laga Kar, Mere Laal Ali Asghar



Bin Tere Na Ji Paaungi Yeh Humkeh Khuda Hai

Khaliq Ki Raza Hai

Saayeh Mei To Jaaungi Magar Jaaungi Markar, Mere Laal Ali Asghar



Maa Ne Yeh Kaha Sine Se Asghar Ko Laga Kar, Mere Laal Ali Asghar



Naade Ali Ke Wird Ki Talwar Banadi

Har Jang Sikhadi

Maa Ne Kiya Tayyar Kaleje Se Lagakar, Mere Laal Ali Asghar



Maa Ne Yeh Kaha Sine Se Asghar Ko Laga Kar, Mere Laal Ali Asghar



Har Simt Tujhe Doondti Dar Dar Mei Phirungi

Faryaad Karungi

Kutch Pal Mei Ujar Jayegi Iss Dasht Mei Madar, Mere Laal Ali Asghar



Maa Ne Yeh Kaha Sine Se Asghar Ko Laga Kar, Mere Laal Ali Asghar



Choti Si Aba Aurh Kar Mehmaan Banakar

Quran Bana Kar

Maadar Ne Diya Leke Challe Khaime Se Sarwar, Mere Laal Ali Asghar



Maa Ne Yeh Kaha Sine Se Asghar Ko Laga Kar, Mere Laal Ali Asghar



Yawar Jo Chala Khaimeh Se Yeh Chota Alamadar

Sarwar Ka Wafadaar

Kohram Utha Nawha Parhe Gum Zada Madar, Mere Laal Ali Asghar



Maa Ne Yeh Kaha Sine Se Asghar Ko Laga Kar, Mere Laal Ali Asghar
