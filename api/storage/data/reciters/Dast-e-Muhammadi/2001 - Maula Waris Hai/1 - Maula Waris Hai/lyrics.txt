Ya Ali Ya Ali Ya Ali Ya Ali

Ali Ya Ali Ali Yali Ali Ya Ali

(Maula Waris Hay Maula Waris Hay) X2

  1. Na Is Ka Koi Hamsar Na Badal (Hay Talkh Haqiqat Aur Atal) X2 Murdon Ko Jila Deta Hay Wahi Zindon Ko Wahi Deta Hay Ajal, Yeh Dunya Haqiqat Haider Ki Maney Gi Aaj Naheen To Kal, Bas Dar Pay Jhukaye Sar Jo Bhi Us Ka Hay Sada Maula Waris

(Maula Waris) X2 (Maula Waris Hay Maula Waris Hay) X2

  2. Har Dil Ki Dua Sunta Hay Wahi (Deta Hay Muraden Dunya Ki) X2 Jis Waqt Jahan Jo Mango Miley Paaogey Kahan Tum Aisa Sakhi, Woh Khuld Jisey Kehta Hay Jahan Hay Woh To Merey Murshad Ki Gali, Jo Chaho Miley Ga Is Dar Sey Lekin Ho Sada Maula Waris

(Maula Waris Hay Maula Waris Hay) X2

  3. Maqrooz Koi Tangdast Koi (Dharas Hey Yahi Har Momin Ki) X2 Hain Sab Hi Bhikari Is Dar Kay Qudsi O Qalandar Aur Wali, Ek Pal Main Tali Har Aik Bala Jis Nay Bhi Parhi Hay Nad E Ali, Tareekh Gawahi Deti Hay Hay Hukm E Khuda Maula Waris

(Maula Waris Hay Maula Waris Hay) X2

  4. Jab Gherey Masaeb Ka Lashkar (Gham Hi Gham Houn Ta Hadd E Nazar) X2 Har Mushkil Main Har Uljhan Main Aata Hay Nazar Bas Aik Hi Dar, Rakhta Hay Waseela Maula Ka Insan Hi Naheen Har Paighambar, Rehna Ho Ghamon Say Door Agar Ho Wird Tera Maula Waris

(Maula Waris Hay Maula Waris Hay) X2

  5. Meesam Ka Yahi Eman Kahey (Buzar Bhi Kahey Salman Kahey) X2 Qudrat Main Si Ki Har Shey Hay Woh Jis Ko Wali Quran Kahey, Ham Log Ali Kehtey Hain Usey Jo Mushkil Ko Asan Kahey, Imdad Tujhey Mil Jaaey Gi Too Bol Zara Maula Waris

(Maula Waris Hay Maula Waris Hay) X2

  6. Jatey Hain Muraden Sab Lekar (Haider Kay Ghulamon Kay Dar Par) X2 Mashhoor Hay Sari Dunya Main Sehwan Ki Gali Shahbaz Nagar, Hay Fakhr E Qalandar Baat Yahi Main To Houn Sag-E-Koo-E-Haider, Naaron Say Malangon Kay Goonjey Sehwan Ki Faza Maula Waris

(Maula Waris Hay Maula Waris Hay) X2

  7. Har Momin Pay Hay Dast-E-Karam (Woh Dekh Zara Ghazi Ka Alam) X2 Woh Saya Figan Hay Jab Sar Par Phir Kesi Mushkil Kesa Gham, Hay Bab-E-Hawaij Dar Us Ka Rakhta Hay Sakhawat Ka Woh Bharam, Jis Ghar Pay Alam Ho Ghazi Ka Us Ghar Ka Sada Maula Waris

(Maula Waris Hay Maula Waris Hay) X2

  8. Khatrey Main Para Jab Deen-E-Khuda (Kehti Thi Zameen-E-Karb O Bala) X2 Aaey Ga Teri Imdad Ko Ab Woh Jan-E-Ali Jan-E-Zehra, Nagah Yeh Di Hatif Nay Sada Ley Tera Muhafiz Aa Pohncha, Shabbir Jo Aaey Kehni Lagi Yeh Karb-O-Bala Maula Waris

(Maula Waris Hay Maula Waris Hay) X2

  9. They Jalti Hoi Reti Pay Haram (Seenon May Chupaaey Ranj-O-Alam) X2 Pehrey Pay Ali Ki Beti Thi Hathon Main Liyee Ghazi Ka Alam, Lachar Pareshan Aal-E-Nabi Aur Ek Taraf Thi Foj-E-Sitam, Kehti Thi Yahi Bint-E-Zehra Ho Laakh Jafa Maula Waris

(Maula Waris Hay Maula Waris Hay) X2
