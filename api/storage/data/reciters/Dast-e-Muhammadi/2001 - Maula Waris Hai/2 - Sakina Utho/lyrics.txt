(Sakina utho meri jan utho rehai mili chalo ghar chalen) x2

  1. Yeh karti thi maan lehad par buka meri ladli chalo ghar chalen

Sakina utho meri jan utho rehai mili chalo ghar chalen

  2. Yahan say chalo chalen karbal waheen par tumhen milen gey chacha, sitam jo huwe batana unhain dikhana unhen yeh kurta jala, chacha jan ko dikhana zara rida khoun bhari chalo ghar chalen

Sakina utho meri jan utho rehai mili chalo ghar chalen

  3. Padar say milo to dil joi ho batana unhain bohat roi ho, qasam lo agar tumharey bina sakina kabhi kaheen soi ho, lehad baap ki miley jab tumhen to kehna yahi chalo ghar chalen

Sakina utho meri jan utho rehai mili chalo ghar chalen

  4. Terey bhai bhi milen gey wahan gaey khuld ko jo tashna dahan, sabhi zakhm-e-dil dikhana unhen baradar say too yeh karna bayan, merey bezaban utho ghar chalen shabeeh-e-nabi chalo ghar chalen

Sakina utho meri jan utho rehai mili chalo ghar chalen

  5. Lehad qasim-e-hazeen ki miley to karna fughan ye sar peet kay, sitam pay sitam uthaaey magar chalo ab watan rahen chen say, hoi zulm ki yahan intiha miley gi khushi chalo ghar chalen

Sakina utho meri jan utho rehai mili chalo ghar chalen

  6. Tujhey qaid main mili teergi ujalon ko too tarasti rahee, tujhey ki mila hay pardes main yateemi ka gham kabhi tashnagi, meri jan utho shuroo ham karen nai zindagi chalo ghar chalen

Sakina utho meri jan utho rehai mili chalo ghar chalen

  7. Sabhi gham zada pareshan hain teri bekasi pay qurban hain, yeh ahl-e-haram sabhi mehw-e-gham bohat muztarib phuphi jan hain, labon par teri phuphi jan kay fughan hay yahi chalo ghar chalen

Sakina utho meri jan utho rehai mili chalo ghar chalen

  8. Uthaaey sitam sahi sakhtian tamanchey lagey kabhi selian, chhini kis tarha sar-e-karbala hamari rida teri baalian, wahan roza-e-muhammad pay too batana sabhi chalo ghar chalen

Sakina utho meri jan utho rehai mili chalo ghar chalen

  9. Sunana unhen yeh rodad-e-gham hooey kis qadar haram par sitam, jaley khemey sab luta mal-o-zar safar bhi kia hooey qaid ham, padar bekafan raha khak par batana yahi chalo ghar chalen

Sakina utho meri jan utho rehai mili chalo ghar chalenv

  10. Jo zakhm-e-jigar yahan paaey hain laeenon nay jo sitam dhaaey hain, rasan kay nishan rida khun say tar dikhaney ko ham yahan aaey hain, tarasti rahi fughan kay liyee sukoon paaogi chalo ghar chalen

Sakina utho meri jan utho rehai mili chalo ghar chalen

  11. Sitam kiay hooey yahan qaid main buka qaid main fughan qaid main, mili qaid main zaeefi usey gia bhai jo jawan qaid main, rasool-e-khuda say karna bayan har ek bekasi chalo ghar chalen

Sakina utho meri jan utho rehai mili chalo ghar chalen
