Soor E Kahaf Tilawat Kar Meri Chadar Koi Naeen

  1. (Log Bolain Sar-E-Naiza Haye) X2 Teri Tarha Sar Koi Naeen

(Soor E Kahaf Tilawat Kar Meri Chadar Koi Naeen) X2

  2. Tera Quran Suana Hi Mera Parda Hoga, Aik Ahsaan Ye Zainab Pay Bhaai Tera Hoga (Char Janib Ye Sitam Gar Hain) X2 Or Yawar Koi Naeen

Soor E Kahaf Tilawat Kar Meri Chadar Koi Naeen

  3. Aag Or Khoun Kay Samandar Say Aai Zainab Teri, Kis Tarha Dil Ko Sanbhaley Gi Bhai Zainab Teri (Khak Urati Houn Isi Gham Main) X2 Merey Sar Par Koi Naeen

Soor E Kahaf Tilawat Kar Meri Chadar Koi Naeen

  4. Woh Jisey Dekh Kay Sooraj Bhi Munh Chhupaey Apna, Ab Wahi Malk-E-Ghairat Hay Be Rida Be Maqna (Bhaai Is Say To Bara Sadma) X2 Merey Dil Par Koi Naeen

Soor E Kahaf Tilawat Kar Meri Chadar Koi Naeen

  5. Dekh Uthti Hain Ye Napak Nigaahain Mujh Par, Sar Gira Ghazi Ka Naizey Say Dekh Kar Ye Manzar (Us Ki Ghairat Ko Gawara Hi) X2 Aisa Manzar Koi Naeen

Soor E Kahaf Tilawat Kar Meri Chadar Koi Naeen

  6. Mujh Ko Bazaron Main Lay Aya Hay Muqaddar Bhayya, Maut Aaey Teri Zainab Ko Ye Dua Kar Bhayya (Ki Karey Ji Kay Bhala Zainab) X2 Jab Baradar Koi Naeen

Soor E Kahaf Tilawat Kar Meri Chadar Koi Naeen

  7. Saath Aai Thee Main Terey Ab Kaisey Ghar Jaaoun Gi, Teri Furqat Ka Ye Gham Lekar Main Bhi Mar Jaaoun Gi (Tu Jahan Main Bhi Wahan Bhayya) X2 Ab Mera Ghar Koi Naeen

Soor E Kahaf Tilawat Kar Meri Chadar Koi Naeen

  8. Man Bhi Darbar Main Aai Thee Ab Mujhay Jana Hay, Ek Yahi Bab Masaib Ka Hay Jo Duhrana Hay (Bojh Is Kay To Siwa Bhayya) X2 Or Mujh Par Koi Naeen

Soor E Kahaf Tilawat Kar Meri Chadar Koi Naeen

  9. Bhai Baiton Kay Janazey Bhi Hain Uthaaey Too Nay, Zakhm Behnoon Ki Aseeri Kay Bhi Chupaaey Too Nay (Bhai Mazloom Zamaney Main) X2 Tujh Say Barh Kar Koi Naeen

Soor E Kahaf Tilawat Kar Meri Chadar Koi Naeen

  10. Ashk Hay Nala Kunan Dil Bhi Hay Tarapta Mazhar, Kaisey Roodad Masaib Ki Ye Sunaaey Safdar (Kioon Naheen Rone Ke Seeney Main) X2 Dil Hay Pathar Koi Naeen

Soor E Kahaf Tilawat Kar Meri Chadar Koi Naeen
