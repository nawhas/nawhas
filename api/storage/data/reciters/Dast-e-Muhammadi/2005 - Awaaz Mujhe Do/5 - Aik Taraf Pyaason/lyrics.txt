Karbala nay baain kiyee wa musibata

Lut gaya meri zameen par qafila shabbir ka

Meray khuda aey meray khuda

Tu dekh zara ye zulm hay kaisa

(Aik taraf pyaason kay khaimey aik taraf behta hay darya) x3

  1. Khoon say bhara ye dasht hay sara

Koi naheen maula ka sahaara

Jalti zameen par beth gaey hain

Dil ko naheen ab zabt ka yara

Meray khuda aey meray khuda tu dekh zara ye zulm hay kaisa

Aik taraf hay zulm ka lashkar aik taraf tanha hay piaasa

(Aik taraf pyaason kay khaimey aik taraf behta hay darya) x2

  2. Kis ko sadade kis ko bulaaen

Kon hay jo imdaad ko aaey

Bint e ali ye dekh kay manzar

Peet kay sar kehti hain haaey

Meray khuda aey meray khuda tu dekh zara ye zulm hay kaisa

Aik taraf bhaai ki zaeefi aik taraf akbar ka laasha

(Aik taraf pyaason kay khaimey aik taraf behta hay darya) x2

  3. Dasht main tanha mera baradar

Laashon say khata hay thokar

Kon sahara day piyaasay ko

Waqt e museebat hay bhaai par

Meray khuda aey meray khuda tu dekh zara ye zulm hay kaisa

Aik taraf abbas ki mayyat aik taraf qasim ka saraapa

(Aik taraf pyaason kay khaimey aik taraf behta hay darya) x2

  4. Kaisi pari hay aaj museebat

Chalnay naheen deti hay naqahat

Beta gia beenaai sidhaari

Us pay sitam hay piaas ki shiddat

Meray khuda aey meray khuda tu dekh zara ye zulm hay kaisa

Aik taraf mazloom baradar aik taraf hay fauj e aada

(Aik taraf pyaason kay khaimey aik taraf behta hay darya) x2

  5. Us pay masaaib toot rahay hain

Jis ka sukoon gham loot chukay hain

Jin say bari umeed bandhi thee

Un ka janazay ban main paray hain

Meray khuda aey meray khuda tu dekh zara ye zulm hay kaisa

Aik taraf ummat kay sitam hain aik taraf ahmed ka nawasa

(Aik taraf pyaason kay khaimey aik taraf behta hay darya) x2

  6. Jis ko kahain quran ka khulasa

Us kay lahoo ka dasht hay piaasa

Hain kitnay sangdil ye musalman

Rahm naheen khatay jo zara sa

Meray khuda aey meray khuda tu dekh zara ye zulm hay kaisa

Aik taraf hay sibt e payambar aik taraf be dard zamana

(Aik taraf pyaason kay khaimey aik taraf behta hay darya) x2

  7. Bain sunay jab karb o bala kay

Ronay laga "safdar" bhi suna kay

Qalb tarap jata hay mera

Sun kay masaaib aal e aba kay

Meray khuda aey meray khuda tu dekh zara ye zulm hay kaisa

Aik taraf aulad e umayya aik taraf zehra ka piaara

(Aik taraf pyaason kay khaimey aik taraf behta hay darya) x2
