(assalam kunba-e-rasool assalam) x4

(assalam assalam baali sakina) x2 qaid main aayi qaza assalam (assalam assalam
zainab-e-muztar) x2 deen ko dedi rida assalam

(assalam assalam kunba-e-rasool assalam) x4

Bhaayi ko khanjar taley dekh kay noha kiya (khayme jaley ghar luta baad e
shahe karbala) x2 lashoon pay roti huwi sham chali berida, sham kay rastey
tujhey kahtey rahey marhaba (assalam assalam zainab-e-muztar) x2 jan-o-dil-e-
syeda assalam

(assalam assalam kunba-e-rasool assalam) x2

Taaba qayamat tere dam say rahengi wafa (pyasoon ki ek mashk pay khud ko fida
karadiya) x2 rowenngay tujh pay sada sun kay tera tazkira, pyaas sakina alam
mashk wafa alqama (assalam assalam ghazi alamdar) x2 kehtey he ahl-e-wafa
assalam

(assalam assalam kunba-e-rasool assalam) x2

Dunya main dekhi naheen madar-e-akbar si maan (jis nay jawan laal kay dekhi
jigar main sinaa) x2 chand sa karyal jawan leta raha hichkiyan, shukr hay
maalik tera us kay tha wird-e-zaban (assalam assalam madar-e-akbar) x2 dediya
karyal jawan assalam

(assalam assalam kunba-e-rasool assalam) x2

Mil na sakenga kaheen dehr main aisa jari (teer jisey markar roney lagey ho
shaqi) x2 nanhey mujahid tera saani naheen hay koi, teer-e-sitam halq par aur
labon par hansi (assalam assalam nanhey mujahid) x2 Teer saqat baraa assalam

(assalam assalam kunba-e-rasool assalam) x2

Saye main bethi naheen madar-e-asghar kabhi (asghar-e-besheer ko dhoop main
roti rahi) x2 deen ki khatir yeh maan kitney sitam seh gayi, maang bhi ujri
thi aur god bhi khaali hoi (assalam assalam madar-e-asghar) x2 kehti hay khud
bekasi assalam

(assalam assalam kunba-e-rasool assalam) x2

Qasim-e-dilgeer ki maan yeh tera hosla (tukray jawan lal kay dekhay sar-e-
karbala) x2 khak main woh mil gaya dil main jo arman tha, dasht main pamal jab
ibn-e-hassan ho gaya (assalam assalam madar-e-qasim) x2 Kyu na kahe mujtaba
assalam

(assalam assalam kunba-e-rasool assalam) x2

Beriyaan roti raheen tauq bhi rota raha (aabley peron ke yeh kahtey rahey ja
baja) x2 kya hay kaleja tera kya hay tera hosla, tujh ko kahey ga jahan sabr-
o-raza ka khuda (assalam assalam aabid-e-muztar) x2 jaan-e-shah-e-karbala
assalam

(assalam assalam kunba-e-rasool assalam) x2

Subh sa ta asr jo lashey uthata raha (pyaasa raha dasht main roti rahi alqama)
x2 teer lagey is qadar chhalni badan hogaya, pyaasey kay halqoom pay shimr ka
khanjar chala (assalam assalam sibtey payamber) haaye qateel e jafa assalam

(assalam assalam kunba-e-rasool assalam) x2

Aag say daman jala dasht main gohar chhiney (seh naheen sakta koyi zakhm jo
tujh ko miley) x2 daagh-e-yateemi mila munh pay tamanchey lagey, too na watan
jasakee shaam kay zindan say (assalam assalam baali sakina) x2 kehtey hain
aanso merey assalam

(assalam assalam kunba-e-rasool assalam) x2
