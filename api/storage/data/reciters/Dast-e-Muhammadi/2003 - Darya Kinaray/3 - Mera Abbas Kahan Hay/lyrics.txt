Hanstey Hain Tamashayi To Rota Hay Mera Dil, Jab Roti Hay Tanhai To Rota Hay
Mera Dil, Yaad Aata Hay Jab Bhayi To Rota Hay Mera Dil

  1. Har Simt Tamashayi Hain Bazar-E-Jafa Hay Mera Abbas Kahan Hay

(Mehmil Na Amari Na Merey Sar Pay Rida Hay Mera Abbas Kahan Hay) X2

  2. Sajjad Ki Aankhen Hain Masaib Ka Samandar, Farayad Wo Karta He Sanbhaley Huwe Langar, Maan Behnain Phuppi Aaye Hain Balwey Main Khuley Sar, Bimar Tarapta Hay Merey Lab Pay Buka Hay, Mera Abbas Kahan Hay

(Mehmil Na Amari Na Merey Sar Pay Rida Hay Mera Abbas Kahan Hay) X2

  3. Dil Karta Hay Faryad Aseeri Kay Sitam Par, Pardes Main Uftad Ki Had Hogaayi Ham Par, Hastey Sitam Dhakey Laeen Ahl-E-Haram Par, Is Sham Kay Bazar Main Jeena Bhi Saza Hay, Mera Abbas Kahan Hay

(Mehmil Na Amari Na Merey Sar Pay Rida Hay Mera Abbas Kahan Hay) X2

  4. Zakhmon Say Badan Choor Ghamon Say Hay Jigar Chaak, Hathon Main Rasan Dil Main Chubhan Sar Main Merey Khak, Roti Hay Zameen Mujh Pay Buka Kartey Hain Aflaak, Kis Say Karoon Faryad Yahan Kon Mera Hay, Mera Abbas Kahan Hay

(Mehmil Na Amari Na Merey Sar Pay Rida Hay Mera Abbas Kahan Hay) X2

  5. Main Us Ki Wafaaon Ki Qasam Khati Hu Fizza, Jab Ghar Say Chali Thi To Sawar Us Ney Kiya Tha, Kyoon Chor Gayaa Mujh Ko Sitamgaron Main Tanha, Fizza Main Tarapti Hu Kaho Tum Ko Pata Hay, Mera Abbas Kahan Hay

(Mehmil Na Amari Na Merey Sar Pay Rida Hay Mera Abbas Kahan Hay) X2



  6. Main Ghar Sey Nikalti To Who Kehta Tha Aye Logo, Bazar Karo Band Nigahon Ko Jhukalo, Shahzadian Jis Samt Hain Us Samt Na Dekho, Ab Merey Liyee Sham Ka Bazar Sajaa Hay, Mera Abbas Kahan Hay

(Mehmil Na Amari Na Merey Sar Pay Rida Hay Mera Abbas Kahan Hay) X2

  7. Majboorye Sadat Pay Hanstey Hain Sitamghar, Sajjad Jigar Tham Kay Rota Hay Tarap Kar, Dekha Naheen Jata Meri Aankhon Say Yeh Manzar, Nezey Pay Sar-E-Shah Bhi Yeh Soch Raha Hay, Mera Abbas Kahan Hay

(Mehmil Na Amari Na Merey Sar Pay Rida Hay Mera Abbas Kahan Hay) X2

  8. Chehrey Pay Pare Baal Hattawungi Main Kaisey, Rotey Hain Mujheh Dekh Kay Yeh Shaam Kay Rastey, Hay Kon Jo Ab Aakey Rida Mujh Ko Urhadey, Yeh Soch Kay Ab Gham Sey Jigar Phatney Laga Hay, Mera Abbas Kahan Hay

(Mehmil Na Amari Na Merey Sar Pay Rida Hay Mera Abbas Kahan Hay) X2

  9. Matam Hay Mera Kam Kabhi Ashk Bahana, Baqi Hay Abhi Sham Kay Darbar Main Jana, Dekheyga Wahan Par Bhi Mujhey Sara Zamana, Is Gham Kay Tasawwar Say Badan Kaat Raha Hay, Mera Abbas Kahan Hay

(Mehmil Na Amari Na Merey Sar Pay Rida Hay Mera Abbas Kahan Hay) X2

![](Meraabbaskahanhay.gif)
