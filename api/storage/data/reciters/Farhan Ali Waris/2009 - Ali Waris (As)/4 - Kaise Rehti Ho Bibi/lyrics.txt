

**_Kaise rehti ho bibi yahaa(n) audio file_**

**_Kaise_** ** _ rehti ho bibi yahaa(n)_**

Haye jab mein bibi Sakina ke roze pe tha  
Dekh kar unke roze ko dil ne kaha  
Kal ye roza hi bibi ka zindaan tha  
Dekha roza to maazi me mein khogaya  
Saamne mere zindaan tha sham ka  
Us ghari mere lab par fughaa(n) aagayi  
Roshni ka safar bhi nahi(n)  
Aur hawa ka guzar bhi nahi(n)  
Kis qadr hafz he al amaa(n)

Kaise rehti ho bibi yahaan

Haye haaye

1.     Tum ko yaade padar sone deti nahi(n)  
Aur uspe sitam he ye khaufe la-in  
Zabte gham eik azaar he  
Saans lena bhi dushwaar he  
Tum to tum qaid le sisikiya

Kaise rehti ho bibi yahaa(n)

Haye haye

2.     Zakhm khaati ho aur ashk peeti ho tum  
Mujhko hairat he kis tarha jeeti ho tum  
Taziyaane dawa ban gaye  
Ya andhere shifa ban gaye  
Qaid me aisa mumkin kahaa(n)

Kaise rehti ho bibi yahaa(n)

Haye haye

3.     Meri bibi mujassam fughaa(n) hogayi  
Kya khata thi ke qaidi yahaa(n) hogayi  
Kam sini mein yateemi mili  
Ghar se nikli aseeri mili  
Sun raha hun ye kehti he maa(n)

Kaise rehti ho bibi yahaa(n)

Haye haye

4.     Fitrati saair baatein mujhe hei(n) khabar  
Qaid mein qaidi ko yaad aata he ghar  
Phul banke chaman me rahi  
Kitne nazo(n) se ghar mei(n) pali  
Ab ye gham ye sitam sakhtiyaa(n)

Kaise rehti ho bibi yahaa(n)

Haye haye

5.     Sham ki aurto(n) se suna he yahi  
Tum jo roti ho sota nahi(n) he shaqi  
Maarta he who sajjad ko  
Seh ke sajjad uftaad ko  
Karte rehte hein bas ye fughaa(n)

Kaise rehti ho bibi yahaa(n)

Haye haye

6.     Dil pe kohe garaa(n) ek ehsaas he   
Chhote bachhe to darte hei(n) tanhaayi se  
Har ghari pehradaaro(n) ka dar  
Saath koi nahi(n) nawha gar  
Na padar na chacha aur na maa(n)

Kaise rehti ho bibi yahaa(n)

Haye haye

7.     Tum jo ehle haram se juda qaid ho  
Phir to haq he tumhara ke nawha karo  
Haye qismat ye na hosaka  
Hukm zalim se tujhko mila  
Nawha khaani pe pabandiyaa(n)

Kaise rehti ho bibi yahaa(n)

Haye haye

8.     Aayi kaanon mein ye qaidiyo(n) ki fughaa(n)  
Roke kehti hei(n) zindaa(n) mei(n) kuchh bibiyaa(n)  
Hum ye keh keh ke matam karein  
Is yateema ko zindaan mei(n)  
Pursa deti he tanhaiyaa(n)

Kaise rehti ho bibi yahaa(n)

Haye haye

9.     Phir tasalsul tasawwur ka toota mera  
Mir arshe nazar roza bibi ka tha  
Haath masroof matam huwe  
Ashk ankho(n) se girne lage  
Phir bhi hoto(n) pe thi ye fughaa(n)

Kaise rehti ho bibi yahaa(n)

Haye haye

10.                        Lafz “mazhar” ke ehsaas “farhaan” ka   
Woh ye kehta he bibi se meine kaha  
Meine ye kehke matam kiya  
Jin la-inon ne ki thi jafa  
Un ke aulad ke darmiyaa(n)

Kaise rehti ho bibi yahaa(n)

Haye haye

