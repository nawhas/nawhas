

**Pyaari Sakina audio file**

**_

Pyaari Sakina

**_

namaz e shab mein dua karte the Shabbir  
ik phool si beti dey mujhe katib e taqdeer

  
Haay, Shabbir ko khaliq ney sakina jo ata ki  
Zainab ki si surat thi sab us mah laqa ki  
jis dam diya godi mein usey laker chacha ki  
hathoun pa us ko ley kar ghazi ney dua di  
rakhe tujhe aye laadli Allah salamat  
dunya mein terey sar pa rahy shah salamat

Sakina Sakina

(Shah ki piyari Sakina laadli Abbas ki) x3

  1. seerat-e-Zehra thi jis mein thi sakina wo kitab  
god mein lete the ghazi aur kabhi Umme Rabab  
seena-e-Shabbir par jo phool si khilti rahi  
Zainab-o-Kulsoom key jo saye mein palti rahi

(Shah ki piyari Sakina laadli Abbas ki) x2

  2. na kisi gham ka tasawwur tha na ranj-o-yaas ka 

paya is bachi ney jhula bazu-e-Abbas ka  
naksh tha us nazneen ke dil pe nam Abbas ka  
youn samjh lo pehney rehti thi vo taveez-e-wafa

(Shah ki piyari Sakina laadli Abbas ki) x2

  3. naz uthathi thi sakina ke sabhi shehzadiyan  
kisa-e-khaiber suna kar deti thi maa loriyan  
zanu-e-mader pe takiya tha kabhi taqdeer par  
Cheyn sey sooti thi shab ko seena-e-Shabbir par

(Shah ki piyari Sakina laadli Abbas ki) x2

  4. Dekhti hi dekhti wo do baras ki hogayi  
bachiyo(n) sey khilney ki umr hoti hai yahi  
Khelti thi ghar key angan mein kabhi Sughra ke saath  
Ghumney jati kabhi Akber kabhi baba key saath

(Shah ki piyari Sakina laadli Abbas ki) x2

  5. Khelke doran lagti thi Sakina ko jo piyas   
door key jati thi bachi us ghari amu ke paas  
haye kya din the keh pani manga ur pani mila

ur ik vo waqt piyasi thi sar-e-karbobala

(Shah ki piyari Sakina laadli Abbas ki) x2

  6. Algharaz behr-e-safer jab ghar sey nikle shah-e-deen  
rah mein kitni aziyat sehgayi wo nazneen  
dasht mein piyasi rahi aur baap ki furkat sahi  
qayd ho kar phir wo bachi sham ke zinda(n) gayi

(Shah ki piyari Sakina laadli Abbas ki) x2

  7. umr se baqi jo din the wo guzarey qayd mei  
kal talak aabad tha ghar ab hai sare qayd mei  
qayd khane ke masaib qalb par sehti rahi  
haye baba haye baba raat din kehti rahi

(Shah ki piyari Sakina laadli Abbas ki) x2

  8. mar dala qayd khaney ney usey uftad ney  
qabr mei us ko utara sayyad-e-sajad ney  
roza-e-bali Sakina par jo "mazhar abidi"  
jayega "farhan" lab par hoga noha bas yehei

(Shah ki piyari Sakina laadli Abbas ki) x2

