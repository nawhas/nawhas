Kisi Nay Aakay Madinay Mein Aam Ki Yeh Khabar

Safar Say Aatay Hain Ibn(a.s.)-e-Batool(s.a.) Laut Kay Ghar

Hain Saath Akbar(a.s.)-o-Abbas(a.s.) Qasim(a.s.)-o-Asghar(a.s.)

Sawaar Shaan Say Hain Bibiyan(s.a.) Bhi Oonton Par

Khushi Manaao Madinay Mein Aarahi Hai Bahar

(Watan Mein Laut Kay Aatay Hain Syed-e-Abrar) x2

  1. Gharon Ko Apnay Sajaao Hussain(a.s.) Aatay Hain

Sabilein Aaj Lagaao Hussain(a.s.) Aatay Hain

Charagh Ghar Mein Jalaao Hussain(a.s.) Aatay Hain

Khabar Yeh Sab Ko Sunaao Hussain(a.s.) Aatay Hain

(Woh(a.s.) Aarahay Hain Woh(a.s.) Tohfay Bhi Saath Laengay) x2

(Woh(a.s.) Sab Say Pehlay Mazaar-e-Nabi(s.a.w.w.) Peh Jaaengay) x3

  2. Yeh Sun Kay Ghar Say Nikal Aey Mard-o-Zan Saaray

Keh Aarahay Hain Khuda Aur Rasool(s.a.w.w.) Kay Piyaray(a.s.)

Watan Mein Aatay Hain Zehra(s.a.) Ki Aankh Kay Taaray

Kitab-e-Haq Kay Madinay Mein Aatay Hain Paaray

(Saheliyon Nay Khabar Dee Yeh Jakay Sughra(s.a.) Ko) x2

(Chal Uth Kay Dekhlay Sughra(s.a.) Tu Apnay Baiyya(a.s.) Ko) x3

  3. Pukarin Sughra(s.a.) Keh Din Eik Ka Naseeb Hua

Lo Meri Simt Bhi Mael Mera Tabeeb Hua

Khushi Ka Koi To Lamha Meray Qareeb Hua

Magar Yeh Saneha Sughra(s.a.) Peh Kia Ajeeb Hua

(Basheer Khaak Urha Kar Sada Yeh Deta Tha) x2

(Aray Hussain(a.s.) Maray Gaey Syeda(s.a.) Ka Ghar Ujrha) x3

  4. Madinay Waalon Madinay Peh Chagai Hai Khizaan

Gharoon Mein Chain Say Baithay Huey Ho Aaj Kahan

Zamin Karti Hai Matam Falak Hai Mehw-e-Fughan

Rasool(s.a.w.w.) Giriya Kunan Fatima(s.a.) Hain Ashk Fishan

(Mahallah-e-Bani Hashim(a.s.) Mein Sog Taari Hai) x2

(Labon Peh Haaey Hussaina(a.s.) Ka Wird Jaari Hai) x3

  5. Pukaarin Sughra(s.a.) Yeh Kis Tarha Aai Ho Amman(s.a.)

Kahan Hai Bhai(a.s.) Hamaray Kahan Hain BaBa Jan(a.s.)

Phophi(s.a.) Kay Shaanon Peh Kion Hai Rasan Kay Daagh Ayan

(Kahan Hai Asghar(a.s.)-e-Besheer Aur Sakina(s.a.) Kahan) x2

(Chacha Kay Hotay Huey Kis Tarha Yeh Haal Hua) x3

Shaheed Karbobala Mein Ali(a.s.) Ka Lal(a.s.) Hua

  6. Zaeef Kon Hai Amman(s.a.) Jo Saath Chalta Hai

Kabhi Woh Girta Hai Girkar Kabhi Sambhalta Hai

Bataao Jald Kay Seena Say Dam Nikalta Hai

Mujhay Khabar Na Thi Keh Waqt Yoon Badalta Hai

(Nabi(s.a.w.w.) Kay Lal(a.s.) Ko Ummat Nay Qatl Kar Dala) x2

(Aray Qusoor Kia Tha Kay Mara Gaya Mera Kunba) x3

  7. Pukarin Baano(s.a.) Yeh Boorhha Hai Syed-e-Sajjad(a.s.)

Hoi Hai Is(a.s.) Peh Bhi Baad-e-Hussain(a.s.) Woh Bedaad

Yeh(a.s.) Roraha Hai Unhin Manzaron Ko Kar Kay Yaad

Koi Nahin Tha Jo Sunta Gharib Ki Fariyad

(Dawa Kay Badlay Isay Tariyanay Lagtay Thay) x2

(Jo Neend Aati To Aada Jaganay Lagtay Thay) x3

  8. Sinan Kalejay Peh Khakar Guzar Gaey Akbar(a.s.)

Sitam Kay Teer Say Maaray Gaey Ali Asghar(a.s.)

Gulu-e-Sibt(a.s.)-e-Payambar(s.a.w.w.) Peh Chalgaya Khanjar

Phophi(s.a.) Kay Sar Say Utari Laeen Nay Chadar

(Shaheed Hogaey Abbas(a.s.) Hum(a.s.) Aseer Huey) x2

(Ameer Baap(a.s.) Kay Bachchay(a.s.) Sabhi Faqeer Huey) x3
