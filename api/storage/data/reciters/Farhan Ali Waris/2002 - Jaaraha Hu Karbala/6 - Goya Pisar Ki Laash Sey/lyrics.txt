Inkaar Aasman Ko Hai Raazi Zamin Nahin

Asghar(A.s.) Teray Lahoo Ka Thikana Kahin Nahin

Maidan Mein Garmi Hai Matti Hai Dhool Hai


Jalti Hai Yeh Zamin Tu Nanha Sa Phool Hai, Goya Pisar Ki Laash Say Sibt-E-
Rasool Hai, Jalti Hai Yeh Zamin Tu Nanha Sa Phool Hai

  1. Asghar(A.s.) Ki Qabr Khood Kar Rotay Raha Hussain

Kehtay Thay Haaey Lakht-E-Jigar Meray Dil Kay Chain

Teray Liey Hussain(A.s.) Bohat Dil Malool Hai

Jalti Hai Yeh Zamin Tu Nanha Sa Phool Hai, Goya Pisar Ki Laash Say Sibt-E-
Rasool Hai, Jalti Hai Yeh Zamin Tu Nanha Sa Phool Hai

  2. Khaimay Ki Simt Kis Tarha Jaaon Meray Pisar(A.s.)

Kis Tarha Teray Marg Ki Baano(S.a.) Ko Doon Khabar

Us Ko Teray Baghair To Marna Qubool Hai

Jalti Hai Yeh Zamin Tu Nanha Sa Phool Hai, Goya Pisar Ki Laash Say Sibt-E-
Rasool Hai, Jalti Hai Yeh Zamin Tu Nanha Sa Phool Hai

  3. Ab Hum(A.s.) Bhi Marnay Jaatay Hain Aey Laal(A.s.) Alwidaa

Laasha Hamara Hona Hai Pamaal Alwidaa

Bach Jaey Deen Nana Ka Mehnat Wusool Hai

Jalti Hai Yeh Zamin Tu Nanha Sa Phool Hai, Goya Pisar Ki Laash Say Sibt-E-
Rasool Hai, Jalti Hai Yeh Zamin Tu Nanha Sa Phool Hai

  4. Laasha Hai Us Kay Haat Peh Khoon Mein Bhara Hua

Jisko Lab-E-Furaat Bhi Pani Na Mil Saka

Jis Kay Liey Rasool Kay Sajday Ko Tool Hai

Jalti Hai Yeh Zamin Tu Nanha Sa Phool Hai, Goya Pisar Ki Laash Say Sibt-E-
Rasool Hai, Jalti Hai Yeh Zamin Tu Nanha Sa Phool Hai

  5. Aey Fauj-E-Kibria(A.s.) Kay Mujahid(A.s.) Tujhay Salam

Kia Shaan-E-Be Zubani Say Tu Nay Kia Kalam

Tareekh-E-Guftugu Ka Anokha Usool Hai

Jalti Hai Yeh Zamin Tu Nanha Sa Phool Hai, Goya Pisar Ki Laash Say Sibt-E-
Rasool Hai, Jalti Hai Yeh Zamin Tu Nanha Sa Phool Hai

  6. Zakhmi Tera Gala Hai Lahoo Phool Sa Badan

Khaimay Kay Dar Peh Baali Sakina(S.a.) Teri Behan(S.a.)

Kehti Hai Teray Baad Ghumon Ka Nuzool Hai

Jalti Hai Yeh Zamin Tu Nanha Sa Phool Hai, Goya Pisar Ki Laash Say Sibt-E-
Rasool Hai, Jalti Hai Yeh Zamin Tu Nanha Sa Phool Hai
