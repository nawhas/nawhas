(Main Kaisay Doongi Hatimoon Ko Hosla Baba) X2

  1. Bujha Rahi Hai Diyay Shaam Ki Hawa Baba(A.s.)

(Main Kaisay Doongi Hatimoon Ko Hosla Baba) X2

  2. Tumhara Saamna Kaisay Karay Haya Meri

Udo Nay Cheenli Baba(A.s.) Abhi Rida Meri

Hamari Mushkilein Tum Hi Karo Kusha Baba(A.s.)

(Main Kaisay Doongi Hatimoon Ko Hosla Baba) X2

  3. Jaltay Khaimon Ka Dhuwan Daikh Rahay Ho Baba(A.s.)

Ashk Aankhon Say Rawan Daikh Rahay Ho Baba(A.s.)

Guzar Gaya Meray Kunbay Peh Saneha Baba(A.s.)

(Main Kaisay Doongi Hatimoon Ko Hosla Baba) X2

  4. Tamam Din Woh Manazir Nazar Nay Daikhay Hain

Woh Daikho Ganj-E-Shahidaan Mien Kitnay Lashay Hai

Uthakay Lashay Mera Bhai(A.s.) Thak Gaya Baba(A.s.)

(Main Kaisay Doongi Hatimoon Ko Hosla Baba) X2

  5. Meray Ghareeb(A.s.) Ko Lakhon Nay Milkay Maara Hai

Har Aik Zakhm Peh Us Nay Tumhain Pukara Hai

Baghair Dhaar Ka Khanjar Tha Aur Gala Baba(A.s.)

(Main Kaisay Doongi Hatimoon Ko Hosla Baba) X2

  6. Main Haath Malti Rahi Sheh(A.s.) Peh Chal Gaya Khanjar

Hai Meray Bhai(A.s.) Ka Laasha Bhi Jalti Reti Par

Kafan Bhi Bhai(A.s.) Ko Meray Nahin Mila Baba(A.s.)

(Main Kaisay Doongi Hatimoon Ko Hosla Baba) X2

  7. Azan Jo Di Ali Akbar(A.s.) Nay Parh Kay Bismillah

Tarhap Tarhap Kay Main Roi Hoon Subhey Ashura

Main Jaanti Thi Bicharhta Hai Mehlaqa Baba(A.s.)

(Main Kaisay Doongi Hatimoon Ko Hosla Baba) X2

  8. Janaza Amman Ka Shab Mein Uthaya Tha Tum Nay

Main Roi Thi To Galay Say Lagaya Tha Tum Nay

Tumhari Beti(S.a.) Hai Maqtal Mein Be Rida Baba(A.s.)

(Main Kaisay Doongi Hatimoon Ko Hosla Baba) X2

  9. Chupalo Apni Aba Mein Keh Thak Gai Hoon Main

Aseer Hokay Suey Shaam Jaarahi Hoon Main

Safar Taweel Hai Dushwaar Raasta Baba(A.s.)

(Main Kaisay Doongi Hatimoon Ko Hosla Baba) X2

  10. Bachakay Sholon Say Abid(A.s.) Ko Lai Hoon Baba(A.s.)

Main Ghumzada Hoon Falak Ki Satai Hoon Baba(A.s.)

Kaleja Dard Say Zainab(S.a.) Ka Phat Gaya Baba(A.s.)

(Main Kaisay Doongi Hatimoon Ko Hosla Baba) X2
