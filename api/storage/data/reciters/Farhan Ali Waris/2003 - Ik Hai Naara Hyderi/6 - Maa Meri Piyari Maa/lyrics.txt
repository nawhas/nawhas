

**Maa Meri Piyari Maa audio file**

**_

Maa Meri Piyari Maa

**_

(Maa Meri Piyari Maa Paas Bulalay Maa) x2

  1. Waqt-e-Shahadat Aa Pohncha Hai Khanjar-e-Qatil Bhi Piyasa Hai

Piyas Bujhanay Taigh-e-Sitam Ki Tera Lahoo Maqtal Jata Hai

Hota Hoon Ghar Say Rawaan Paas Bulalay Maa

(Maa Meri Piyari Maa Paas Bulalay Maa) x2

  2. Mein Nay Kafan Ki Surat Mein Ab Pehna Hai Malboos Purana

Janay Kab Khanjar Chal Jaey Khoon Mein Apnay Kab Ho Nahana

Ghum Say Kamar Hai KaMaa Paas Bulalay Maa

(Maa Meri Piyari Maa Paas Bulalay Maa) x2

  3. Sajda-e-Aakhir Ko Jana Hai Choorh Kay In Rotay Bachon Ko

Mein Nay Deen Par Waar Dia Hai Jhoolay Mein Sotay Bachon Ko

Hogaya Waqt-e-Azaan Paas Bulalay Maa

(Maa Meri Piyari Maa Paas Bulalay Maa) x2

  4. Maa Yeh Nana Ki Ummat Hai Zulm Ki Bani Aisi Hai Yeh

Qatl Kiya Eik Aik Jari(a.s.) Ko Meray Khoon Ki Piyasi Hai Yeh

Jaaon Ab Mein Kahaan Paas Bulalay Maa

(Maa Meri Piyari Maa Paas Bulalay Maa) x2

  5. Meri Behan Zainab(s.a.) Woh Kharhi Hai Kahimay Kay Dar Say Daikh Rahi Hai

Sabr Khuda Day Meri Behan(s.a.) Ko Amman Dua Do Sakht Gharhi Hai

Rooti Hain Sab Bibiaan(s.a.) Paas Bulalay Maa

(Maa Meri Piyari Maa Paas Bulalay Maa) x2

  6. Teray Senay Par Sar Rakh Kar Soey Huey Barson Beetay Hain

God Mein Sooun Teri Jaisay Jhoolay Mein Bachay Sotay Hain

Chahiey Mujh Ko AMaa Paas Bulalay Maa

(Maa Meri Piyari Maa Paas Bulalay Maa) x2

  7. Amman Tumhain Woh Yaad To Hoga Tum Say Kaha Tha Jo Nana(s.a.w.w.) Nay

Dasht-e-Bala Mein Tanha Hoga Lal(a.s.) Yeh Tera Khoon Mein Naha Kay

Ab Tum Ho Saebaan Paas Bulalay Maa

(Maa Meri Piyari Maa Paas Bulalay Maa) x2

  8. Chalni Hua Akbar(a.s.) Ka Kaleja Seenay Mein Toota Hai Naiza

Noor Gaya Meri Aankhon Ka Milta Nahin Hai Mujh Ko Rasta

Mar Gaya Karhial Jawaan Paas Bulalay Maa

(Maa Meri Piyari Maa Paas Bulalay Maa) x2

  9. Moon Ko Chupalo Balon Say Apnay Daikh Sakogi Kaisay Yeh Manzar

Kaisay Sahogi Daikh Kay Amman Apnay Pisar(a.s.) Kay Halq Peh Khanjar

Yeh Hai Mera Imterhaan Paas Bulalay Maa

(Maa Meri Piyari Maa Paas Bulalay Maa) x2

  10. Laashon Par Laashein Laya Ho Maqtal Say Mein Tanha Amman 

Dil Mein Nahin Hai Taqat Meray Uthta Nahin Hai Sadma Amman

Khushk Hai Meri Zubaan Paas Bulalay Maa

(Maa Meri Piyari Maa Paas Bulalay Maa) x2

  11. Baad Meray Zainab(s.a.) Dukhiyari Kaisay Sambhalay Gi Bachon Ko

Amman Us Ka Saath Tu Dena Khutbay Sunaey Shaam Mein Jab Woh

Deen Ki Hai Nigraan Paas Bulalay Maa

(Maa Meri Piyari Maa Paas Bulalay Maa) x2

  12. Bali Sakina(s.a.) Rok Rahi Hai Maqtal Mein Janay Nahin Deti

Kis Kay Seenay Par Soegi Amman Meri Piyari Baiti(s.a.)

Us Peh Karo Aihsaan Paas Bulalay Maa

(Maa Meri Piyari Maa Paas Bulalay Maa) x2

  13. Zakhmon Say Khoon Aankh Say Aansoo Maqtal Mein Kab Tak Barsaaon

Kis Ki Laash Ko Tanha Chorhoon Kaandhay Peh Kis Ki Laash Uthaon

Aik Akeli Jaan Paas Bulalay Maa

(Maa Meri Piyari Maa Paas Bulalay Maa) x2

