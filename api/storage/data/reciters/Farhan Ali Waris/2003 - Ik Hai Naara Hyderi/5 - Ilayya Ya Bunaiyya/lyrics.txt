Ilayya Ya Bunaiyya
(Ilayya Ilayya Ya Bunaiyya) X2

  1. Ter Baba(A.s.) Sota Hai Yahan

(Ilayya Ilayya Ya Bunaiyya) X2

  2. Thookrain Khaati Hui Maqtal Mein Kion Aai Hai Tu

Mujh Ko Dikhlanay Tamanchon Kay Nishan Lai Hai Tu

Neend Say Aankhein Hai Bojhal Aa Meray Nazdeek Aa

Tera Baba(A.s.) Sota Hai Yahan

(Ilayya Ilayya Ya Bunaiyya) X2

  3. Jaanta Hoon Meray Senay Par Sada Soi Hai Tu

Teri Aankhein Keh Rahi Hain Kis Qadar Roi Hai Tu

Is Andheray Dasht Mein Kion Daiti Hai Mujh Ko Sada

Tera Baba(A.s.) Sota Hai Yahan

(Ilayya Ilayya Ya Bunaiyya) X2

  4. Aaj Ki Shab Maan(S.a.) Kay Paihloo Mein Hi Sona Tha Tumhain

Piyasay Bachon Aur Phuphi(S.a.) Sath Rehna Tha Tumhain

Aa Meray Teeron Bharay Seenay Peh Aakay Lait Jaa

Tera Baba(A.s.) Sota Hai Yahan

(Ilayya Ilayya Ya Bunaiyya) X2

  5. Hogai Hai Shaam Phir Bhi Garm Hai Saari Zamin

Daikh Teray Paoon Mein Chalay Na Parh Jaen Kahin

Kion Nikal Aai Hai Khaimay Say Barehna Pa Bata

Tera Baba(A.s.) Sota Hai Yahan

(Ilayya Ilayya Ya Bunaiyya) X2

  6. Sogaey Wehshi Darinday Tu Hai Ab Tak Jaagti

Phir Rahi Hai Baba(A.s.) Baba(A.s.) Kehti Meri Laadli

Main Yahan Aur Nehr Peh Betab Hotay Hain Chacha(A.s.)

Tera Baba(A.s.) Sota Hai Yahan

(Ilayya Ilayya Ya Bunaiyya) X2

  7. Aa Meri Aaghosh Mien Kuch Dair Aakay Lait Ja

Phir To Sooey Shaam Jaega Hamara Qafla(A.s.)

Teri Gardan Mein Rasan Bandhay Gi Yeh Fauj-E-Jafaa

Tera Baba(A.s.) Sota Hai Yahan

(Ilayya Ilayya Ya Bunaiyya) X2

  8. Tujh Ko Paidal Mujh Ko Naizay Par Safar Karna Hai Ab

Karbala Sar Hochuki Hai Shaam Sar Karan Hai Ab

Daikh Marqad Chorh Kay Maqtal Mein Aaen Syeda(S.a.)

Tera Baba(A.s.) Sota Hai Yahan

(Ilayya Ilayya Ya Bunaiyya) X2

  9. Beh Raha Hai Khoon Kaanon Say Sakina Kis Qadar

Askh Say Chehra Hai Bheega Khon Say Poshak Tar

Daikh Kar Tujh Ko Pukara Laasha-E-Besar Mera

Tera Baba(A.s.) Sota Hai Yahan

(Ilayya Ilayya Ya Bunaiyya) X2
