Eik Bibi(S.a.) Yaad Mein Baba Ki
Moti Ashkon Kay Piroti Hai
Jaagti Hai Naa Soti Hai
Bas Ro Rokar Yeh Kehti Hai
Meray Baba Haey Baba Aao Na

(Baba Aao Na) X2

Din Kat Tay Hain Ro Rokar Ratein Katein Fariyadon Mein

(Baba Aao Na) X2

Bain Karon Kab Tak Baba Main(S.a.) Ashkon Ki Barsaaton Mein

(Baba Aao Na) X2

  1. Tum Jab Say Gaey Saathi Meri Beemari Hai Tanhai Hai

Uthta Hi Nahin Sar Bistar Say Kuch Aisi Naqahat Chai Hai

Ashkon Kay Deep Jalati Hoon Tanhai Ki In Raaton Mein

(Baba Aao Na) X2

  2. Dukh Beemari Ka Kaafi Tha Kion Dard-E-Judai Dekay Gaey

Eik Choti Behan(S.a.) Humjoli Thi Tum(A.s.) Saath Usay Bhi Lekay Gaey

Woh(S.a.) Hoti To Dil Behlati Main Us Say Baton Baton Mein

(Baba Aao Na) X2

  3. Maen To Sahar Hoti Hain Baiti Kay Liey Har Toofan Mein

Main Kaisay Guzarongi Lamhay Tanhai Kay Aisay Zindan Mein

Khat Likhnay Ko Bas Rehta Hai Qirtaas-O-Qalam Ab Hathon Mein

(Baba Aao Na) X2

  4. Cheh Maah Hue Aai Na Khabar Pardes Ko Janay Walon Ki

Khojaey Na Rotay Rotay Kahin Beenai Hamari Aankhon Ki

Dil Darta Hai Uftaad Na Ho Meray Baba Teri Raahon Mein

(Baba Aao Na) X2

  5. Khaali Hujray Khaali Bistar Jab Daikhti Hoon Baba Ghar Mein

Eik Hook Si Dil Mein Uthti Hai Eik Dard Sa Hota Hai Sar Mein

Hojatay Hain Aansoo Bhi Shamil Baba Sughra(S.a.) Ki Aanhon Mein

(Baba Aao Na) X2

  6. Woh Aangan Soona Soona Hai Jahan Ghutnion Chalta Tha Asghar(A.s.)

Mehraab Woh Dil Tarpaati Hai Detay Thay Azan Jis Mein Akbar(A.s.)

Aaja Asghar(A.s.) Aaja Akbar(A.s.) Aawaz Hai Meri Karahon Mein

(Baba Aao Na) X2

  7. Jis Din Say Gaey Ho Tum(A.s.) Baba Main Soochti Rehti Hoon Aksar

Te Kaisay Kia Hoga Tum Nay Sehraaon Mein Garmi Ka Yeh Safar

Jab Koi Shajar Rastaky Mein Nahin Lagay Khaimay Kaisay Chaaon Mein

(Baba Aao Na) X2

  8. Kia Rooth Gaey Baba Mujh Say Kion Suntay Nahin Fariyad Meri

Kia Aati Nahin Tum Ko Baba Thorhi Si Bhi Ab Yaad Meri

Hasrat Hai Kitni Aey Baba Aakar Dekho In Aankhon Mein

(Baba Aao Na) X2

  9. Eik Waaday Par Main(S.a.) Zinda Hon Waada Jo Kia Tha Asghar(A.s.)

Lenay Mujhay Aaengay Bhaiyya(A.s.) Khud Mujh Say Kaha Tha Akbar(A.s.) Nay

Hai Mujh(S.a.) Ko Yaqeen Meray Baba Sachchai Hai Un Kay Waadon Mein

(Baba Aao Na) X2

  10. Shabaan Gai Ramzan Gaya Aur Eid Bhi Guzri Rotay Huey

Main(S.a.) Bewaris Si Lagti Hoon Pooray Kunbay Kay Hotay Huey

Bin Aap Kay Yoon Lagta Hai Mujhay Hain Zehr Ghula Meri Saansoon Mein

(Baba Aao Na) X2

  11. Woh Din Bhi Kabhi Ab Aaeyga Jab Aun(A.s.)-O-Mohammad(A.s.) Aaengay

Dastak Dekar Darwazay Par Seenay Say Meray Lag Jaaengay

Main(S.a.) Apni Phophi(S.a.) Kay Bachchon(A.s.) Ko Lelongi Apni Baanhoon Mein

(Baba Aao Na) X2
