

**Haey Shaam audio file**

**_

Haey Shaam

**_

(Shaam Haey Shaam Haey Shaam Haey Shaam) x2

(Haey Shaam Ki Galian Aaein Hai) x2

  1. Naizon Peh Shahidon Kay Sar Hain Beemar(a.s.) Bhi Chalta Jaata Hai

(Haey Shaam Ki Galian Aaein Hai) x2

  2. Zanjeer Ulajh Kar Peron Say Kehti Hai Yeh Ghum Kay Maaron Say

Kuch Dair Mein Paththar Barseingay

Is Shehr Kay Baala Khanon Say Sajjad(a.s.) Ka Dil Gharbrata Hai

(Haey Shaam Ki Galian Aaein Hai) x2

Be Ghar Hain Musafir Bechadar Hai Kitni Aziyat Ka Yeh Safar

Bazoo Hain Bandhay Maan Behnon Kay

Sar Baap(a.s.) Chacha(a.s.) Kay Khoon Mein Tar Beemar(a.s.) Bohat Sharmata Hai

(Haey Shaam Ki Galian Aaein Hai) x2

  3. Eik Rassi Hai Aur Bara Galay Yeh Qafla Aakhir Kaisay Chalay

Jalti Hai Zamin Kanton Say Bhari

Ronay Lagay Peron Kay Chalay Khoon Zakhmon Say Rista Jata Hai

(Haey Shaam Ki Galian Aaein Hai) x2

  4. Kothon Peh Tamashai Hain Kharhay Aur Shaam Kay Baam-o-Dar Hain Sajay

Ummat Hai Nabi(s.a.w.w.) Ki Chaar Taraf

Parhti Hai Nabi(s.a.w.w.) Zadi(s.a.) Khutbay Aur Ashk Falak Barsata Hai

(Haey Shaam Ki Galian Aaein Hai) x2

  5. Darbaar Ka Dar Nazdeek Aya Bazaar-e-Sitam Ab Khatm Hua

Kuch Dair Aseeron(a.s.) Ko Roko

Yeh Hukm-e-Yazidi Hai Aya Darbar Sajaya Jata Hai

(Haey Shaam Ki Galian Aaein Hai) x2

  6. Darbar-e-Sitam Ki Aaraish Aur Takht-e-Laen Ki Zebaish

Jab Hochuki Poori Tab Jakar

Badkar Nay Ki Yeh Farmaish Lo Jashn Manaya Jata Hai

(Haey Shaam Ki Galian Aaein Hai) x2

  7. Ba Parda Kanizein Baithi Hain Saidanian Saari Roti Hain

Fizza(s.a.) Ko Banakar Jab Parda

Zehra(s.a.) Ki Betian(s.a.) Chupti Hain Sajjad Ko Ghash Ajata Hai

(Haey Shaam Ki Galian Aaein Hai) x2

  8. Zalim Nay Ajab Yeh Kaam Kia Zainab(s.a.) Ka Achanak Naam Lia

Ghabrakay Ali(a.s.) Ki Beti(s.a.) Nay

Haathon Say Jigar Ko Thaam Lia Abid(a.s.) Ko Jalal Aajata Hai

(Haey Shaam Ki Galian Aaein Hai) x2

  9. Zanjeer Chatakh Kar Toot Gai Beemar(a.s.) Nay Eik Angrhai Jo Li

Darbar-e-Sitam Mein Shor Utha

Kia Aaj Najaf Say Aaey Ali(a.s.) Ya Waqt-e-Qayamat Aata Hai

(Haey Shaam Ki Galian Aaein Hai) x2

  10. Darbar Say Jab Zindan Mein Gaey Sajjad(a.s.) Phophi(s.a.) Say Kehnay Lagay

Yeh Kaisa Andhera Zindan Hai

Yaan Zinda Raheingay Hum(a.s.) Kaisay Dil Mera Dooba Jata Hai

(Haey Shaam Ki Galian Aaein Hai) x2

  11. Zindaan Mein Sakina(s.a.) Nay Poocha Ghar Jaengay Hum(a.s.) Kis Din Bhaiyya(a.s.)

Ya Aur Koi Baqi Hai Sitam

Ghut Ta Hai Yahan To Dam Mera Ab Saans Ukharhta Jata Hai

