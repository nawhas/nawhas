(Haye Sajjad(A.S) Haye Haye Sajjad(A.S) X2

(Ho Salam oss per kay jo qaidi bhi hai beemar bhee) X2

Paou(n) mai hai(n) aablay aur aabloo mai khaar bhee

(Ho Salam oss per kay jo qaidi bhi hai beemar bhee) X2



1.     Aankh mai aansoo aur lubb pay buka hai, zakhmoo say lahoo hai jaari

Kerbobala kay aur sham kay sadmay, hain qalb-e-hazee per bhaari

Zakhm hain koh-e-alam aur qalb per talwar bhee

(Ho Salam oss per kay jo qaidi bhi hai beemar bhee) X2



2.     Shedat-e-ghum say zakhmi hai kaleja, faryad zubaa per her dumm

Khoon jigar ka aankhoo say girr kay, kerta hai zamee per matam

Bariyaa pehnay howay aur wadi-e-purkhaar bhee

(Ho Salam oss per kay jo qaidi bhi hai beemar bhee) X2



(Kehta thaa kay touq-e-gara aaya meray hisay may

Warna iss fouj may khanjer bhi hai talwar bhi hai)



3.     Kehtay yehi hain ye shaam kay qaidi, ye dard bataye kisko

Koi nahi hai ab monis-o-yawar, rodaad sunaie kis ko

Bai rida hain bibiyan aur majma-e-aghyaar bhee

(Ho Salam oss per kay jo qaidi bhi hai beemar bhee) X2



4.     Dil pay qayamat hai chadar ka ghum, aur oss pay sitam ye rahey

Perda bana ker apnay baloo say, kertay hain haram faryadaye

Noha khwa hain bibiyan aur qaflaa salar bhee

(Ho Salam oss per kay jo qaidi bhi hai beemar bhee) X2



5.     Aik naya ghum her gaam mila hai, saadat buka kertay hain

Ajer-e-Risalat ye kaisa diya hai, ummat say gila kertay hain

Ye nabi ki aal hai aur itrat-e-athaar bhee

(Ho Salam oss per kay jo qaidi bhi hai beemar bhee) X2



(Poocha ek shakhss nay shabeer tumhara hai koun,

Kaha baba bhi hai, aaqa bhi hai, sardaar bhi hai)



6.     Tushnalabi nay wo haal kiya hai, hountoo pay paray hain chaalay

Kaisa sitam hai ye shaam kay logo, mehmaan bulanay walay

Hai aza(n) noha kunaa bazaar bhi darbaar bhee

(Ho Salam oss per kay jo qaidi bhi hai beemar bhee) X2



7.     Kyou ye jafa hai aulad-e-nabi per, her gaam saza sehtay hain

Zakhm jigar kay daitay hain duhaie, qaidi jo foghaa kertay hain

Ashk-e-ghum hain noha ger aur syed-e-abraar bhee

(Ho Salam oss per kay jo qaidi bhi hai beemar bhee) X2



8.     Roonay laga hai iss ghum say “ali” bhi, “mazher” ka qalam roota hai

Mehway buka hain alfaaz bhi saray , ye zulm kahi hota hai

Ser kholay saidaniyaa aur mader-e-ghum khwar bhee

(Ho Salam oss per kay jo qaidi bhi hai beemar bhee) X2



(Ho Salam oss per kay jo qaidi bhi hai beemar bhee) X2

Paou(n) mai hai(n) aablay aur aabloo mai khaar bhee

(Ho Salam oss per kay jo qaidi bhi hai beemar bhee) X2
