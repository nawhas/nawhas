Haye Qasim(a.s) Haye Haye Qasim(a.s)x4

Ibn-e-Hassan(a.s) ki laash jo tukroo mai butt gaiee, Bolay Hussain(a.s) meri
tu dunya hi loot gaiee, Ghoray jo dornay lagay Qasim(a.s) ki laash per, Aiasa
laga kay shehrug-e-Shabeer(a.s) kutt gaiee

(Tokray paray hain dusht mai Qasim(a.s) kay jabaja)x2Noshah aik raat ka pamaal
hogaya (Tokray paray hain dusht mai Qasim(a.s) kay jabaja)x2

1.     Khaimoo may aik shor-e-qayamat bapa howa

Bikhra howa hai khaq per quran-e-Mujtaba(a.s)

Shabeer(a.s) ko Hassan(a.s) ka jigar yaad aagaya

(Tokray paray hain dusht mai Qasim(a.s) kay jabaja)x2



2.     Qasim(a.s) ko dhondnay lagi Shabeer(a.s) ki nazar

Sheh nay bichaa diya hai ubba ko zameen per

Chon chon kay tukray rukhtay hain sultan-e-kerbala

(Tokray paray hain dusht mai Qasim(a.s) kay jabaja)x2



3.     Sehray kay phool saray zamee per bikher gaye

Jin per lagi thi mehndi wohi haath na rahay

Ek rooz mai hayat ka nuqsha badul gaya

(Tokray paray hain dusht mai Qasim(a.s) kay jabaja)x2



4.     Tuqdeer nay ye haye kiya kaisa faisla

Bazoo joda hain sar hai juda aur badun juda

Pehchanay kaisay apnay pisar ko wo ghumzada

(Tokray paray hain dusht mai Qasim(a.s) kay jabaja)x2

5.     Izaat tumhari kerta hai Shabeer(a.s) sa imam

Farwa(s.a) tumharay sabr ko her maa ka hai salam

Qasim(a.s) ki laash aye tu sujdaa adaa kiya

(Tokray paray hain dusht mai Qasim(a.s) kay jabaja)x2



6.     Ahl-e-harum jo aye madinay say lot ker

Rooti thi Sughra(s.a) Fatima Kubra(s.a) ko dekh ker

Kungna nahi tha haath mai raasi ka neel tha

(Tokray paray hain dusht mai Qasim(a.s) kay jabaja)x2



7.     Paigham aik maa ka “Takalum” jaha ko du

Ahl-e-aza kay ghur may jo shaadi kisi ki ho

Laazim hai aye “Ali” waha Qasim(a.s) ka tuzkera

(Tokray paray hain dusht mai Qasim(a.s) kay jabaja)x2
