**_

Fatima Zehra


( x4

Qaid ho kar ja raha hai bekaso(n) ka karwan

(Fatima zehra Fatima zehra) x2

  1. Bibiyaa(n) sab be rida hain aur naqey be kajawa

Haey aal-e-mustafa par aaj kaisa waqt aya

(Kha rahey hain taziyane) x2 Hai kathin ye imtehan

(Fatima zehra Fatima zehra) x2

  2. Char janib ahl-e-shar hain sar pe chader bhi nahi hai

Sar shaheedo(n) ke sina per dekh ker aansoo bahaaye

(Noha karte ja rahey hain) x2 Ho gaye sub be amaa(n)

(Fatima zehra Fatima zehra) x2

  3. Zabt hu kaise masaib kya rukay ashq-e-aza bhi

Khaq aaluda hain chehre rotay hain shah-e-huda bhi

(Aag barsaate hain zalim) x2 Hum ye kertay hain fughaa

(Fatima zehra Fatima zehra) x2

  4. Kochey kochey ko sajaya ja raha hai kya sitam hai

Mar na jaye gham say Abid har ghari bas aik gham hai

(Ro raha hai tauq uska) x2 Ro rahi hain beriyaa(n)

(Fatima zehra Fatima zehra) x2

  5. Syed-e-Sajad mera qafela salar bankar

Aankh se wo khu(n) bahata ja raha hai har qadam per

(Ek rida ka hai sawali) x2 Meri khatir natawa

(Fatima zehra Fatima zehra) x2

  6. Bekasi nawha kuna hai sham ki galiyo(n) mei har dam

Karte hain sadaat girya maut khud kerti hai matam

(Wa Hussaina ki sada hai) x2 Har ghari vird-e-zuuba(n)

(Fatima zehra Fatima zehra) x2

  7. Nok-e-naiza par shah-e-deen ro rahey hain bas ye kehkar

Koi in be warisoo ko rehem khaker dede chadar

(Khun rulati ja rahi hain) x2 bekason ki siskiyaa

(Fatima zehra Fatima zehra) x2

  8. Alqama aankhou se behkar keh rahi hai kya "Ali" say

Ho bayan kesay riwayat aaj "Mazher abdi" say

(Ro para qirtas ghum say) x2 hai qalum noha kunaa

(Fatima zehra Fatima zehra) x2
