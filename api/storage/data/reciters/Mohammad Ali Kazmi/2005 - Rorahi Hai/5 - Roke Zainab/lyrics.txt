(Ro Kay Zainub Ne Kaha Abid-E-Bemar Utho) X4

  1. Qutal Sub Ho Gaye Aal Ke Ghumkhar Utho

(Ro Kay Zainub Ne Kaha Abid-E-Bemar Utho) X2

  2. Haye Perdes Me Sub Gher Meri Amma Ka Luta

Bhook Aur Pyas May Ser Sibt-E-Mayumber Ka Kata

Aie Imamat Ke Ameen Deen Kay Surdar Utho

(Ro Kay Zainub Ne Kaha Abid-E-Bemar Utho) X2

  3. Aal Pe Dekho Qayamat Ke Ghari Ayee Hai

Betay Maray Gaye Akber Ne Sina Kahee Hai

Hai Yehi Waqt-E-Madad Malik-O-Muktar Utho

(Ro Kay Zainub Ne Kaha Abid-E-Bemar Utho) X2

  4. Koie Butlaye Kay Yai Dor-E-Taab Kaisa Hai

Gurdan-E-Shah Pe Khunjur Ye Ghazub Kaisa Hai

Ushqiya Khaymay Jalaney Ko Hain Tayyar Utho

(Ro Kay Zainub Ne Kaha Abid-E-Bemar Utho) X2

  5. Khemay Julnay Lage Her Simth Dhowan Uthta Hai

Beridaee Ka Bura Waqt Bhi Aponcha Hai

Her Turf Fauj-E-Yazeedi Ki Hai Yulghar Utho

(Ro Kay Zainub Ne Kaha Abid-E-Bemar Utho) X2

  6. Lashey Be Gor-O-Kafun Ghum Ki Ghata Chai Hai

Haey Kis Waqt Meray Bhai Ko Maut Ayee Hai

Chaderain Chintee Hai Aey Bekus-O-Lachar Utho

(Ro Kay Zainub Ne Kaha Abid-E-Bemar Utho) X2

  7. Bano Chilaee Mera Hunsliyon Wala Na Raha

Jhola Khalee Hai Meray Ghar Ka Ujala Na Raha

Muztarib Ahl-E-Harum Hain Meray Dildar Utho

(Ro Kay Zainub Ne Kaha Abid-E-Bemar Utho) X2

  8. Pyasi Bachi Ka Bilukna Nahi Dekha Jata

Baap Ke Ghum Mai Turupna Nahi Dekha Jata

Mer Gaye Nehr Pe Abbas-E-Alumdar Utho

(Ro Kay Zainub Ne Kaha Abid-E-Bemar Utho) X2

  9. Roz-E-Ashoora Jo "Ansar" Mujhay Yaad Ata Hai

Ankehn Bhur Ati Hain Dil Jenay Se Ghubrata Hai

Dufattun Ati Hai Awaz Ke Hushyar Utho

(Ro Kay Zainub Ne Kaha Abid-E-Bemar Utho) X2
