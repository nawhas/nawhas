Sabr Kar Zainab

(Dasht Mein Tanha Baradar Hai Sabr Kar Zainab) X3

  1. (Nargha-E-Fouj-E-Sitamgar Hai) X2 Sabr Kar Zainab

(Dasht Mein Tanha Baradar Hai Sabr Kar Zainab) X2

  2. Apnay Nana Say Kiya Wada Ab Nibhana Hai

Kund Khanjar Say Mujhay Apna Sar Katana Hai

(Asr Ka Waqt Muqarar Hai) X2 Sabr Kar Zainab

(Dasht Mein Tanha Baradar Hai Sabr Kar Zainab) X2

  3. Deen Nana Ka Bachanay Kay Liye Aya Hoon

Apna Ghar Bar Lutanay Kay Lieay Aya Hoon

(Bas Yehi Marzi-E-Dawar Hai) X2 Sabr Kar Zainaba

(Dasht Mein Tanha Baradar Hai Sabr Kar Zainab) X2

  4. Apnay Hathoon Say Banai Hai Qabr Asghar Ki

Apnay Kandhay Pay Uthayi Hai Lash Akbar Ki

(Ab Qaza Mera Muqaddar Hai) X2 Sabr Kar Zainab

(Dasht Mein Tanha Baradar Hai Sabr Kar Zainab) X2

  5. Apnay Kunbay Ko Main Karta Hoon Hawalay Teray

Baad Meray Tujhay Sehnay Hein Or Bhi Sadmay

(Sabr Karna Tera Behtar Hai) X2 Sabr Kar Zainab

(Dasht Mein Tanha Baradar Hai Sabr Kar Zainab) X2

  6. Meray Khoon Kay Hain Sabhi Piasay Yeh Jahan Walay

Noha Kartay Hain Isi Ghum Main Asman Walay

(Muntazir Shimr Ka Khanjar Hai) X2 Sabr Kar Zainab

(Dasht Mein Tanha Baradar Hai Sabr Kar Zainab) X2

  7. Kya Kya Ghum Mujh Ko Mila Phir Bhi Sabr Karta Raha

Har Sitam Dil Pe Saha Phir Bhi Sabr Karta Raha

(To Bhi Shabeer Ke Khuwahar Hai) X2 Sabr Kar Zainab

(Dasht Mein Tanha Baradar Hai Sabr Kar Zainab) X2

  8. Mujh Ko Maloom Hai To Kitnay Zakhm Khaey Gi

Qaid Ho Jai Gi Bazar-E-Sitam Jaigi

(Tujh Pe Qurban Baradar Hai) X2 Sabr Kar Zainab

(Dasht Mein Tanha Baradar Hai Sabr Kar Zainab) X2

  9. Ma Ka Or Baap Ka Lasha Bhi To Nay Daikha Hai

Bhai Shabbar Ka Janaza Bhi Tonay Daikha Hai

(Tujh Ko Kis Baat Ka Phir Dar Hai) X2 Sabr Kar Zainab

(Dasht Mein Tanha Baradar Hai Sabr Kar Zainab) X2

  10. Rukhsat-E-Shah Ka Manzar Bhi Ik Qayamt Tha

"Safdar"-E-Khasta Jigar Sheh Nay Behn Say Ye Kaha

(Tera Mazloom Baradar Hai) X2 Sabr Kar Zainab

(Dasht Mein Tanha Baradar Hai Sabr Kar Zainab) X2
