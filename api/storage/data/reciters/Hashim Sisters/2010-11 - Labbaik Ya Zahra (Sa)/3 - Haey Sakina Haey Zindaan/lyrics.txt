

**_Haey sakina haey zindaan audio file_**

**_Haey sakina haey zindaan_**



Woh Zulm khasta qalbe sakina pay alamaan

dam torti ghareeb hazeena ki hichkiyaan

Deewar o dar ki aankhon say ashkay alam rawaan

jaisay qareeb turbatay dukhya basad fughaan

kehta hai cheekh cheekh kay koi yeh barmala

lagta hai jaisay aati hai, zindaan say yeh sada



Haey Sakina Haey Zindaan



Jis nay guzaray noor kay halqay mein jeewan kay shaam o sahar

jis ko sulatay thay apnay ceenay par shahe jinno bashar

yoon rakhtay thay goud mein Sarwar(a.s.) rehl mein jaisay ho Quraan



Haey Sakina Haey Zindaan



qaid bhi woh jis samt hawa ka rukh ba mushkil hota ho

haey jahan dam aale nabi ka lamha lamha ghutta ho

aisi ghutan kay haal pay apnay girya kunna ho khud zindaan



Haey Sakina Haey Zindaan



Jaanay ye rabe Kaba hai guzri kaisi qayamat baade Hussain

Isnay tamachay khaey sare maidan e musibat baade Hussain

Jis pay fida thay Akbar e mehroon jis pay fida Abbas ki jaan



Haey Sakina Haey Zindaan



Apna pata milta bhi nahin yoon raat qayamat dhaati ho

rukh karnay mein apna jidhar suraj ki kiran ghabrati ho

asl mein ye hai gor ki manzil qaid e musibat hai unwaan



Haey Sakina Haey Zindaan



Ehle sitam kay zulm o sitam is qaide jafa mein sehnay ko

chor dia kion mujh ko yahan pay pal pal jeeta marnay ko

parhti thi bachi ki yateemi qaid mein yeh noha har aan



Haey Sakina Haey Zindaan



qaid e alam mein "Mahum-e-Hashim" neend kissay aati hai bhala

bistar e khaaki pay sota hai koi aey "Dayim" sochoon zara

zindaan mein rahat nahin milti sirf masaib kay samaan



Haey Sakina Haey Zindaan

Haey Zindaan, Haey Zindaan

