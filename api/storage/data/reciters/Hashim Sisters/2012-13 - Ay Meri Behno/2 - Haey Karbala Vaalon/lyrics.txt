

**_Haey Karbala  Vaalon audio file_**

**_Haey_** ** _Karbala Vaalon_**  
  
Aagaya Maah-e-Aza

Hota hai matam bapa

Detain hai pursa tumhein

Parhte huey marsiya



Haey â€¦



Haey Karbala Vaalon

Haey Karbala Vaalon, Haey Karbala Vaalon, Haey, Haey Karbala Vaalon



1

Tum chalay Madeenay say, deen pe apni jaan denay  
Dhoop main shariyet thi, us ko sayeban denay  
Be aman khudaye ko, tum chalay aman denay  
Karbala kay jungal main, sakht imtehan denay



Haey, Haey Karbala Vaalon  
  
2

Sar liye hateli par Karbala mein aaey thay  
lay kay mukhtasar lashkar Karbala mein aaey thay  
sab kay sab wafa pekar Karbala mein aaey thay  
so gaye tahay khanjar Karbala mein aaey thay



Haey, Haey Karbala Vaalon  
  
3

Tha sawal beyat ka khak main mila dala  
tum ney aik sehra ko gulsitan bana dala  
naam kufro zulmat ka dehar say mita dala,  
maqsad e shah e deen par ghar ka ghar luta dala



Haey, Haey Karbala Vaalon  
  
4

Har ghari qayamat thi bekasi lab e darya  
dekhi piyasay bachon ney tashnagi lab e darya  
door thay ALI walay aur shaqi lab e darya  
ho gaya fida deen par ek jari lab e darya



Haey, Haey Karbala Vaalon  
  
5

Karbala kay maqtal ka, bas ye hi khulasa hai  
tum tu ho mery mohsin, deen e huq ye kehta hai  
apney khoone say tum ney, is chaman ko seencha hai  
aaj bhi dil e ZEHRA (sa) bas ye keh kay rota hai



Haey, Haey Karbala Vaalon  
  
6

Khoon sey shaheedon kay surkh thi zameen saari  
roi jab NABI ZAADI zalzala hoa taari  
ab bhi in shaheedon par karnay girya o zari  
do jahan main hoti hai aaj tak Azadari

Haey, Haey Karbala Vaalon  
  
7

Karbala kay jungal main, shaam thi ghareebon ki  
kon dekhta aakar, bekasi ghareebon ki  
pehray dar thi ZAINAB (sa) har ghari ghareebon ki  
ek zayeefa dil joi karti thi ghareebon ki



Haey, Haey Karbala Vaalon  
  
8

Ho gaeen rasan basta, betiyan Payamber ki  
sath tha aseeron kay aik natawan qaidi  
jis ki ankh main har dum alqama thi ashkon ki  
us kay sath roti the us ki hatkari beyri



Haey, Haey Karbala Vaalon  
  
9

DUKHTARAAN-E-HASHIM se,

SAFDAR-e-Hazeen kehdo,

Lab pe Sheh ka noha ho, Dil mein Karbala rakho

Kehdo saari dunya se farsh e Gham pe aajao

Karke girya o maatam, dil ko thaam kar bolo



Haey, Haey Karbala Vaalon



**_** Shukr-e-Mola (as) o Bibi (sa)**_**



