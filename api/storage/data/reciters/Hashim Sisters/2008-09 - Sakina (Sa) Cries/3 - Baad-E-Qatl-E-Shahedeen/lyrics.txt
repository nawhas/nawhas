Baad-e-qatl-e-shahedeen shaam-e-ghareeban aai

Rokay faryaad Sakina kay laboon par aai



(Aye amman) x2 mujhay neend nahin aati

main khaak pay sojati

par baba ki furqat mujhay tarpaey



(Aye amman) x2 mujhay neend nahin aati

main khaak pay sojati

par baba ki furqat mujhay tarpaey



1.     faryaad karoon haaey

baba ki jo yaad aaey

aey amman yeh ghum bhool nahi paati

par baba ki furqat mujhay tarpaey



2.     yeh daagh-e-yateemi bhi kia kam hai saza amman

pardes mein kia meray daman mein bacha amman

Ay amma(n), phatta hai jigar mera

haey lut gaya ghar mera

Aey Amman main yeh ashk na barsati

Main khaak pay sojati

par baba ki furqat mujhay tarpaey



(Aye amman) x2 mujhay neend nahin aati

main khaak pay sojati

par baba ki furqat mujhay tarpaey



3.     socha bhi na tha mainay baba pay chalay khanjar

qurbaan main hojati baba ki ghareebi par

yeh baat rulati hai

ghum aur barhati hai

Aey Amman yeh ghum kisko main batlati

Main khaak pay sojati

par baba ki furqat mujhay tarpaey



(Aye amman) x2 mujhay neend nahin aati

main khaak pay sojati

par baba ki furqat mujhay tarpaey



4.     is haal mein tha haaey lasha meray baba ka

daikha jo saray maqtal teroon say bhara cina

kis tarhan bhuloon main

ghum dil say lagoon main

Aey Amman yeh dunya nahin bhati

Main khaak pay sojati

par baba ki furqat mujhay tarpaey



(Aye amman) x2 mujhay neend nahin aati

main khaak pay sojati

par baba ki furqat mujhay tarpaey



5.     dunya mein sitam aisa hota hai kahin amman

kartein hain laeen hum par tang zamin amman

khaimo ko jalatay hain

qaedi bhi banatay hain

Aye amman main hargiz nahin ghabrati

Main khaak pay sojati

par baba ki furqat mujhay tarpaey



(Aye amman) x2 mujhay neend nahin aati

main khaak pay sojati

par baba ki furqat mujhay tarpaey



6.     baba say kia wada is tarhan nibhati hoon

main sabr bhi karti hoon sadmay bhi uthati hoon

baba ki judaai ka

sadma hai bohat gehra

Aey Amman tamachay main yoon hi khati

Main khaak pay sojati

par baba ki furqat mujhay tarpaey



(Aye amman) x2 mujhay neend nahin aati

main khaak pay sojati

par baba ki furqat mujhay tarpaey



7.     hai mujhko khabar amman nazo ki palli hoon main

paband-e-rasan qaedi ab bankay chali hoon main

bedard zamana hai

zindaan thikana hai

Aey Amman gila lab pay nahin laati

Main khaak pay sojati

par baba ki furqat mujhay tarpaey



(Aye amman) x2 mujhay neend nahin aati

main khaak pay sojati

par baba ki furqat mujhay tarpaey



8.     baba to mujhay apnay cinay pay sulatay thay

alaam o masaib kay saaey say bachatay thay

ab kia main karoon haey

kaisay main jeeon haey

Aey amman magar dil ko main bhelati

Main khaak pay sojati

par baba ki furqat mujhay tarpaey



(Aye amman) x2 mujhay neend nahin aati

main khaak pay sojati

par baba ki furqat mujhay tarpaey



9.     maloom hai sab mujhko kia gham abhi sehna hai

bazaar mein jana hai zindaan mein rehna hai

qismat mein to rona hai

ab khaak bichona hai

Aey amman main khud ko yuhin samjhati

Main khaak pay sojati

par baba ki furqat mujhay tarpaey



(Aye amman) x2 mujhay neend nahin aati

main khaak pay sojati

par baba ki furqat mujhay tarpaey



10.                        yeh bain Sakina kay qirtaas pay kia laaon

karta hoon duaa Safdar is ghum say main marjaoon

Faryaad Sakina ki

Ta marg rahay jaari

Aey Amman mujhay neend nahin aati

Main khaak pay sojati

Par baba ki furqat mujhay tarpaey



(Aye amman) x2 mujhay neend nahin aati

main khaak pay sojati

par baba ki furqat mujhay tarpaey
