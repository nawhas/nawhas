Hai shaam ka bazaar hai, Aal-e-Nabi hai be rida

Hai berida hai berida Hai berida



(Aal-e-Mohammad Haey nangay sar hai, kehti hai rokar mushkil safar hai) x2

(Jaana hai bazar-e-shaam hamko) x2

Zakhmi jigar hai mushkil safar hai



(Aal-e-Mohammad Haey nangay sar hai, kehti hai rokar mushkil safar hai) x2



  1. Aaina bandi hoti hai har su

Majma laga hai na mehramo ka

Koi yahan par yawar nahi hai

Ham bekaso ka ham be gharo ka

(Sayedaniyo ki bepardagi par) x2

sab ki nazar hai

Mushkil safar hai



(Aal-e-Mohammad Haey nangay sar hai, kehti hai rokar mushkil safar hai) x2



  2. Purkhaar rahein garmi bala ki

Hai fikr phir bhi apni rida ki

Balloon say apna chehra chupakay

Sehkar aziyat ehle jafa ki

(Yeh imtihaan hai al-e-nabi ka) x2

kay darbadar hai

Mushkil safar hai



(Aal-e-Mohammad Haey nangay sar hai, kehti hai rokar mushkil safar hai) x2



  3. Hanstay hain hum par ehl-e-sitamgar

Daitay hain taanay ghazi kahan hai

Kartay hain matam kartay hain girya

Sab kay laboon par aah-o-fughan hai

(Majboor-o-bekas saidaniyan hain) x2

sab ko khabar hai

Mushkil safar hai



(Aal-e-Mohammad Haey nangay sar hai, kehti hai rokar mushkil safar hai) x2



  4. Har ik shaheday karbobala ka

Noke cina par sar larahay hain

us par sitam yeh Had say siwa hai

Pathar haram par barsarahay hain

(Kaisay muslaman kaisay hain insaan) x2

Kaisa nagar hai

Mushkil safar hai



(Aal-e-Mohammad Haey nangay sar hai, kehti hai rokar mushkil safar hai) x2



  5. Kis tarhan daikho ye bani-e-shar

Ajr-e-risalat detay hain humko

Bejurm hain hum Aal-e-Mohammad

Phir bhi yeh baaghi kehtay hain hamko

(Noha kunan hain sina zani hai) x2

Aur chashme tar hai

Mushkil safar hai



(Aal-e-Mohammad Haey nangay sar hai, kehti hai rokar mushkil safar hai) x2



  6. Bazaar jana darbaar jana

Qismat mein likha hai ghum uthana

Faryaad karna kantoon pay chalna

Bepardagi par ansoon bahana

(Issay ziada na koi ghum ho) x2

Dil mein yeh dar hai

Mushkil safar hai



(Aal-e-Mohammad Haey nangay sar hai, kehti hai rokar mushkil safar hai) x2



  7. Noke cina par jis bawafa ka

Sar uth bhi jata to kaisay rukta

Shehzadiyon ko nazre uthakar

jis nay kabhi bhi ik pal na daikha

Kaisay rukay ga naize pay logon (2)

ghazi ka sar hai

Mushkil safar hai



(Aal-e-Mohammad Haey nangay sar hai, kehti hai rokar mushkil safar hai) x2



  8. Sajti hai galiyan sajtay hain rastay

Khushiyaan manatay hain shaam walay

Saidaniyan be parda khari hain

Majma lagatay hain shaam walay

Shabeer ka sar noke cina par(2)

yeh noha gar hai

Mushkil safar hai



(Aal-e-Mohammad Haey nangay sar hai, kehti hai rokar mushkil safar hai) x2



  9. Safdar mera dil phatta hai ghum say

Kaisay safar main likhoon haram ka

Yeh intiha hai zulm-o-sitam ki

Yeh silsila hai ranj-o-alam ka

Roay qalam bhi aur mera chehra (2)

ashko say tar hai

Mushkil safar hai



(Aal-e-Mohammad Haey nangay sar hai, kehti hai rokar mushkil safar hai) x2
