

**_Aun -o-Muhammad audio file_**

**_Aun_** ** _-o-Muhammad_**



Apnay Lahoo ke qatron se

Maqtal mein phool khilaaenge



Hum Zainab (sa) kay piyaaray hain, Maa kay raaj dularay hain

Jo hai shahadat ka Quraan hum, us Quraan kay paaray hain



Teeron par khainchay gay nishanay, kheliengay talwaaron say

Dada aur nana ki roohein, shaad ho apnay piyaron say

Jurrat-e-Haider (as), Jazbaa-e-Jaffar (as)

Maidan mein dikhlaeengay



Maan ki duaein dhaal hamari, Jurrat ki shamsheer hain hum

Jung-e-ohad mein haaranay walon, Hamza ki tasweer hain hum

Kardain gay foujo ka saffaya (2)

Khaibar yaad dilaaeingay



Kamsin hain par azm jawaan hai, Ghazi hain shehbaaz hain hum

Sher-e-Khuda kay sher hami hain, Mamu kay jaa baaz hain hum

Abr-e-qayyamat ban ban kar hum

lashkar par chaa jaeingay



Shehrag-e-batil kaateingay woh jung karein gay hum dono

Maut ko pehlay maaraeingay tab run mein mareingay hum dono

Baba ka araan rakheingay

Maan ka ehd nibhaeingay



Hum bacho ki haibat say tum itna kion ghabraey ho

Jurrat ki har aik ada par, khauf say kion tharraey ho

Kia hoga mehshar ki tarhan jab

Chotay mamu aaeingay



Toot paray faujein bachon par, ran mein do zeeshan girray

Ghoray say do chand girray ya rehl say do Quraan girray

Khoon mein jab doobay to kaha yeh

Maan say duein paaeingay



Aun-o-Mohammad (as) ki janib, Abbas (as) chalay Shabbir (as) chalay

Aur udhar dushman ki taraf say, Naizay bhalay teer chalay

Dono mamu soch rahay hain

Kaisay laash uthaeingay



Khaimey mein kohraam hua jab phool say laashay laaey gaey

Paani to maujood na tha, laashon par ashk bahaaey gaey

Maan nay magar bacho say kaha hum

Sajdae shukr mein jaaeingay



Dil kehta hai mera bhi Nigar aur Hashimi behno ki hai sada

Majlis mein kareingay ceena zani matami dasta bacho ka

Tab Aun o Mohammad Zainab (sa) ko

Haaey bohat yaad aaeingay

