Aaein hain hum teray dar par

Pursa dainay ke liey

Majlis parhney ke liey

Matam karney ke liey

Noha parhney ke liey

Jo tu nahin ro saki to rotay hain ahl-e-azaa

Aaein hain hum teray par



Assalaam (x3)



Assalaamun alaiki ya ghareeb sakina (sa)



Pursa teray baba ka detay hain sab ahl e aza
jis ko dasht e karbala main zibha piasa hi kia
karbala ki garm raiti par tarapta rah gaya
aansuon kay jaam ka hazir hai nazrana


asr ko bhi ro na paeen baap ki tum lash par
muun pay lagtay thay tamanchay aur chintay thay gohar
poochti theen sab say tum ro kar najaf ki rah guzar
uss ghari na mil saka pursa tum ko baap ka

tum nay dekhi lash e akbar khaimon main atay huay

Aur dekha jhoolay say asghar ko bhi jatay huay

Sheh ko dekha lash e qasim pusht par latay huay

Kam sini main ye sitam haye aey sakina



Jis tarha bad e nabi zahra pay tootay thay sitam

Tum pay bhi bad e hussain aisay gira koh e sitam

Apni dadi ki tarha tum nay saha har ranj o gham

Hain salami aaj bhi teray darr par ambia



Kaisay hum bhoolain wo sheh ki lash par ana tera#

Khud tarapna aur wo baba ko tarpana tera

Sar bureeda lash kay seenay pay so jana tera

Asman ye dekh kar ro raha tha ba khuda



Karbala say sham ka kis tarha guzra raasta

Ik juda naqay pay tum ko zor say bandha gaya

Ro raha tha dekh kay naizay pay sarr abbas ka

Kah raha tha haey haey ammu kuch na kar saka



Aye meri bibi hamari hazri maqbool ho

Ye hamari zakiri noha gari maqbool ho

Aap kay gham main ye ashkon ki jhari maqbool ho

Apni is dargah main hum ko phir bulwana



Ja rahay hain ab teray darbar say hum alwida
 ho saka hum say ada na haqq e matam alwida

Saal bhar aingay yan zawwar paihum alwida

Bibi bus ik arz hai hum ko na bhulana



Alvidaa alividaa aey tanha sakina (sa)

Adeeya o saania , mahum ki ab hai ye dua

Jab bichay ghar main hamaray shaah ka farsh e aza

Tum zaruur ana hamaray ghar ma e shah e huda

Hum sunaingay tumhain noha e majid raza

Assalamo...
