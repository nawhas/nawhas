Abbas, Abbas, Abbas (X4)



Beta Hai Tu Ali Ka, Zahra Ki Tu Dua Hai

Shabbir Tera Aaqa, Ummul Baneen Ma Hai

Har Surato Chalan Mei, Haider Se Na Juda Hai

Taa Hashr Tuj Se Qaayam, Dunya Mei Bas Wafa Hai



Tere Alam Ko Thaame, Har Shaks Keh Raha Hai

Mazloome Karbala Ka, Zainab Ka Waasta Hai

Pardesi Koyi Aysa, Pardes Me Na Ujre

Sadke Mei Uske Jiska, Gharbaar Lut Ghaya Hai



Us Wakht Jab Ke Zainab, Darbaar Mei Gayi Thi

Qari Namaziyo Se, Mehfil Saji Huwi Thi

Zaalim Ye Puchta Tha, Ghaazi Tera Kaha Hai

Baalo Se Mu Chupaae, Zainab Ye Kehrahi Thi



Taqdeer Ke Sataye, Tere Dar Pe Sar Jukaaye

Ashko Ki Iltijaa Hum, Ghazi Tuje Sunaye

Bimare Saaribaake, Zakhmo Ka Wasta Hai

Jitne Bhi Khasta Dil Hai, Maula Shifa Wo Paae



Dilki Muraad Ghaazi, Tere Alam Se Paaye

Roti Huwi Jo Maae, Tere Alam Pe Aaye

Zahra Ke Darde Pehlu Ka, Deti Hai Wasta

Fizza Ki Ghulami Me, Mera Bhi Naam Aae



Shaame Gharibaa Mei Jis, Ka Kurta Jalghaya Hai

Kaano Se Baaliya Bhi, Haaye Shimr Leghaya Hai

Is Bebasi Se Maula, Bachi Koi Na Tarse

Farshe Azaa Pe Rokar, Har Dil Ye Keh Raha Hai
