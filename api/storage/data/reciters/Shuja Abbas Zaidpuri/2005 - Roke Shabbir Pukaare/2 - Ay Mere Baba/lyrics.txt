Asr ko jab ke sare shah hua tan se juda,

Aandhiya chalne lagi hilne lagi arzey bala,

Aa gayi shaam her ek samt andhera phaila,

Mishlain le ke bade kheymo ki janib aada,

Al gharaz dashte bala khez me tab raat hui,

Raat bhi aisi ke jo mujeebey aafaat bani,

Dasht me hifze haram ke liye zainab uthi,

Ek sawar aata hua dekha to yeh chillayi,

Aagey mat aana yeh hai khaimaye ibn-e-ali,

Nagaha usne naqab apne jo rukh se ulti,

Dekha zainab ne ke hai haiderey safder aaye,

Baap ko dekh ke beti ka tha nauha hay

  1. Zainab ne yeh haider se kaha

(aey mere baba) x8

  2. Ghar fatama zahara ka luta

(aey mere baba) x8

  3. Haftum ko hua band mere kunbe pa pani,

Din badtey gaye aur badi tashna dahani, aey mere baba

Hum log they aur kohey jafa aey mere baba

(aey mere baba) x4

Zainab ne yeh haider se kaha

(aey mere baba) x4

  4. Shabbir ke sab yawaro nasir gaye marey,

Sab toot gaye jo bhi saharey they hamarey, aey mere baba

Faujo ne hamey gher liya aey mere baba

(aey mere baba) x4

Zainab ne yeh haider se kaha

(aey mere baba) x4

  5. Qaasim jo mere bhayya hasan ki tha nishaani,

Rukhsat hui bas aane se pahle hi jawani, aey mere baba

Ghodo se woh paamaal hua aey mere baba

(aey mere baba) x4

Zainab ne yeh haider se kaha

(aey mere baba) x4

  6. Do bete kiye maine fida bhai pa apne,

Woh auno mohammad woh mere ghar ke ujaley, aey mere baba

Mai royi nahi shukr kiya aey mere baba

(aey mere baba) x4

Zainab ne yeh haider se kaha

(aey mere baba) x4

  7. Baba mera ghar loot liya karbobala ne,

Pani ke liye kat gaye abbas ke shaane, aey mere baba

Laasha labey dariya hai pada, aey mere baba

(aey mere baba) x4

Zainab ne yeh haider se kaha

(aey mere baba) x4

  8. Baba ali akber ke laga seeney me naiza,

Yasrib me bulati hai use fatama sughra, aey mere baba

Dulha ali akber na bana aey mere baba

(aey mere baba) x4

Zainab ne yeh haider se kaha

(aey mere baba) x4

  9. Baba mere bhai pa musibat ajab aayi,

Shabbir ne ta aser her ek lash ythaayi, aey mere baba

Khud uska janaza na utha aey mere baba

(aey mere baba) x4

Zainab ne yeh haider se kaha

(aey mere baba) x4

  10. Ummat ne ada aise kiya ajre risalat,

Tohfey diye alaam ke aur ranjo musibat aey mere baba

Sajjad ka bister bhi luta aey mere baba

(aey mere baba) x4

Zainab ne yeh haider se kaha

(aey mere baba) x4

  11. Shabbir ne bakhshey they sakina ko jo gauher,

Woh cheen liye shimre(l.a.) Ne roti rahi muzter aey mere baba

Kano se lahoo uska baha aey mere baba

(aey mere baba) x4

Zainab ne yeh haider se kaha

(aey mere baba) x4

  12. Hatho ko pase pusht se bandha gaya baba,

Kubra ki bhi paazeb ko loota gaya baba, aey mere baba

Aur khaimaye athaa jala, aey mere baba

(aey mere baba) x4

Zainab ne yeh haider se kaha

(aey mere baba) x4

  13. Makhtal me dhua khaimo se uthta raha maajid,

Dil haiderey safder ka lahoo hota tha majid-aey mere baba

Zainab ki yeh aati thi sada-aey mere baba

(aey mere baba) x4

Zainab ne yeh haider se kaha

(aey mere baba) x4
