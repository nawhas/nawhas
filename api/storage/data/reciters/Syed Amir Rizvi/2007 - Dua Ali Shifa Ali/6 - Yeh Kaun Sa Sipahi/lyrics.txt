(Yeh kaun sa sipahi bano saja rahi hai) x3

  1. (Beher e jihad kis ko) x2 lori suna rahi hai

(Yeh kaun sa sipahi bano saja rahi hai) x2

  2. Nad e ali zirah ki terha ker chuki hisaar

Aisi hansi sikhai jo talwar ki hai dhar

Khaimey sey hurmula ki taraf maut ja rahi hai

(Yeh kaun sa sipahi bano saja rahi hai) x2

  3. Peeta raha hai doodh main nusrat hussain ki

Aankhon sey jhankti hai muhabbat hussain ki

Nadan hai maut ussey jo aankhain mila rahi hai

(Yeh kaun sa sipahi bano saja rahi hai) x2

  4. Baandha hai ser pey man ney amama jihad ka

Patka kamar main bandh key mamta ka yah kaha

Maan terey sar pey dhoop ki chadar urha rahi hai

(Yeh kaun sa sipahi bano saja rahi hai) x2

  5. Lerna hai kis terha sey sambhalna hai kis terha

Hans ker ado key waar sey bachna hai kis terha

Dad ki jung key usey khissey suna rahi hai

(Yeh kaun sa sipahi bano saja rahi hai) x2

  6. Teeron ka abr bersey ga is qatl gaah main

Nikley ho tum to ghar sey shahadat ki chah main

Tareeq kerbala ki naya rukh dikha rahi hai

(Yeh kaun sa sipahi bano saja rahi hai) x2

  7. Dil main tumharey aaye na paani ki aarzoo

Maidan main yaad rakhna hamari yeh guftagoo

Dil ki dua hamari terey saath ja rahi hai

(Yeh kaun sa sipahi bano saja rahi hai) x2

  8. Main jaanti hoon laut key wapas na aao gey

Jalti hoi zameen pey bister lagao gey

Ab tum kabhi na jago gey woh neend aa rahi hai

(Yeh kaun sa sipahi bano saja rahi hai) x2

  9. Asghar shaheed ho gaye "rehan" is terha

Akber nay naiza khaya tha seeney pey jis terha

Bano baraye shukr musalla bicha rahi hai

(Yeh kaun sa sipahi bano saja rahi hai) x2
