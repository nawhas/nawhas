

**_Shaam-ey gham hey karbala hey hai fizza kya karey audio file_**

**_Shaam-ey_** ** _ gham hey karbala hey hai fizza kya karey_**

Shaam-ey gham hey karbala hey hai fizza kya karey

Ghar nabi ka lut raha hey hai fizza kya karey



Hai zehra ka gharana khoon mey dooba huwa

Jalti reti pey parra hey hai fizza kya karey



Fatema zehra ki mehnat ho rahi hey payemaal

Halqe sarwar kat raha hey hai fizza kya karey



Sab tamashai bharey hey(n) koocha o bazar mey(n)

Binte hayder bey rida hey hai fizza kya karey



Khoon rey rangeen pushtey aabid e beemar hey

Shimr korrey maarta hey hai fizza kya karey



Shimr ney khee(n)chey hey(n) bundey dukhtarey shabbir key

Kaano(n) sey khoon beh raha hey hai fizza kya karey



Saatso kursi nasheen hey(n) zulm key darbaar mey

Aur sarey zainab khula hey hai fizza kya karey



Choomtey they jin ko hayder ab inhi shaano(n) pey aah

Taaziyaano(n) ki jafa hey hai fizza kya karey



Jiskey pardey key sabab nikla na tha kal aaftaab

Aaj us ka sar khula hey hai fizza kya karey



Bey kasi ka dard o gham ka ey bilal kaazmi

Ye sada ik marsiya hey hai fizza kya karey

