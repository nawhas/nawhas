Jis Dam Gaye Abbas Husoore Shahe Wala,

Maqtal Ki Raza Mangi To Sarwar Ne Pukara

Abbas Hamein Chhor Ke Maqtal Ko Najaao

Tum Bhi Na Rohoge To, Wafaa Kaun Karega

  1. Tum Qoowate Baazu Ho Meri Jaan Ho Bhayaa

Tum To Mere Maa Baap Ka Armaan Ho Bhayaa

Aur Zainabo Kulsum Ki Tum Shaan Ho Bhayaa

Abbas Hamein Chhor Ke Maqtal Ko Najaao

Tum Bhi Na Rohoge To, Wafaa Kaun Karega

  2. Tum Saniye Heider Bhi Ho, Jarraar Tumhi Ho

Islam Ke Lashkar Ke Alamdaar Tumhi Ho

Mazloom Ke Bekas Ke Madadgaar Tumhi Ho

Abbas Hamein Chhor Ke Maqtal Ko Najaao

Tum Bhi Na Rohoge To, Wafaa Kaun Karega

  3. Hay Aisa Tarafdaar Kahan Aisa Fidaai

Taarikh Mein Dekha Nahin Tumsa Koi Bhaai

Dushwaar Hay Ek Bhaai Se Bhaai Ki Judaai

Abbas Hamein Chhor Ke Maqtal Ko Najaao

Tum Bhi Na Rohoge To, Wafaa Kaun Karega

  4. Jin Sheron Se Aabaad Tha Islam Kaa Lashkar

Qurbaan Sabhi Ho Gaye Meidan Mein Jaakar

Tanhaa Kahi Reh Jaayena Ab Sibte Payambar

Abbas Hamein Chhor Ke Maqtal Ko Najaao

Tum Bhi Na Rohoge To, Wafaa Kaun Karega

  5. Hum Aan Ke Yasrab Se Huwe Khaak Basar Tak

Hay Kaun Madadgaar Yahaan Hadde Nazar Tak

Tum Qaafela Saalaar Ho Anjame Safar Tak

Abbas Hamein Chhor Ke Maqtal Ko Najaao

Tum Bhi Na Rohoge To, Wafaa Kaun Karega

  6. Ammu Ke Bharose Pe Jise Aagaya Jeena

Aur Iske Siwa Kya Hay Bhatije Ka Qareena

Har Waqte Musibat Mein Pukaregi Sakina

Abbas Hamein Chhor Ke Maqtal Ko Najaao

Tum Bhi Na Rohoge To, Wafaa Kaun Karega

  7. Ek Bhaai Ki Ghairat Mein Thaa Hamsheer Ka Parda

Zainab Ko Kisi Ne Bhi Khule Sar Nahi Dekha

Ek Din Isse Bazaar Mein Le Jaayenge Aada

Abbas Hamein Chhor Ke Maqtal Ko Najaao

Tum Bhi Na Rohoge To, Wafaa Kaun Karega

  8. Bekas Pe Sitamgaar Ki Bedaad Bhi Hogi

Bechaargiye Sayyade Sajjad Bhi Hogi

Honto Pe Har Ek Zulm Ki Faryaad Bhi Hogi

Abbas Hamein Chhor Ke Maqtal Ko Najaao

Tum Bhi Na Rohoge To, Wafaa Kaun Karega

  9. Tehrir Mein Kistarha "Kaleem" Aaye Woh Manzar

Ab "Murtaza" Kaise Yeh Sukhan Laaye Zabaan Par

Baa Deedaaye Nam Bas Yehi Kehte Rahe Sarwar

Abbas Hamein Chhor Ke Maqtal Ko Najaao

Tum Bhi Na Rohoge To, Wafaa Kaun Karega
