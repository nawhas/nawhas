Aise farzand ke khatir hai tamanna-e-ali, Jo bahadur ho, mujahid ho, wafadaar
bhi ho

Ya rab mere ya rab ya rab mere ya rab, Ya ilahi mujhe abbas dilaawar dede



Jab mere ghar me alam hai to alamdaar bhi ho,

mere aaka mere maula, mere aaka mere maula

1.     Ek jari chahiye tarikh-e-shuja-at ke liye, Karbala me mere shabbir ki nusrat ke liye,

Aur namoos-e-payambar ki hifaazat ke liye, Ya ilahi mujhe abbas dilaawar dede

Jab mere ghar me alam hai to alamdaar bhi ho,

mere aaka mere maula, mere aaka mere maula

2.     Shukr sad shukr tera shabbar-o-shabbir diye, Betiyaan ki hai ata zainab-o-kulsoom mujhe, Baad iske meri bas ek dua ke badle, Ya ilahi mujhe abbas dilaawar dede



Jab mere ghar me alam hai to alamdaar bhi ho,

mere aaka mere maula, mere aaka mere maula

3.     Aaina sabr-o-shujaat ka bana na mera, Hu bahu meri hi tasweer ho baccha mera, Usko dekhoon to nazar aaye sarapa mera,Ya ilahi mujhe abbas dilaawar dede



Jab mere ghar me alam hai to alamdaar bhi ho,

mere aaka mere maula, mere aaka mere maula

4.     Koi be-yar-o-madadgaar agar hojaye, Iltaja behre madad apni zabaan par laye, Mujko awaaz koi de woh madad ko aaye, Ya ilahi mujhe abbas dilaawar dede



Jab mere ghar me alam hai to alamdaar bhi ho,

mere aaka mere maula, mere aaka mere maula

5.     Zindagi jiski guzar jaye alamdaari me, Apne baazoo bhi kata de jo fidakaari me, Sabse aage nazar aaye jo wafadaari me,Ya ilahi mujhe abbas dilaawar dede



Jab mere ghar me alam hai to alamdaar bhi ho,

mere aaka mere maula, mere aaka mere maula

6.     Sabko sairab karo aisi sakhawat dekar , Umar bhar ke liye bhai ki ita-at-dekar, Uske haathon me mera zor-e-shuja-at dekar, Ya ilahi mujhe abbas dilaawar dede



Jab mere ghar me alam hai to alamdaar bhi ho,

mere aaka mere maula, mere aaka mere maula

7.     Naam uska ho jin hoton pe wahan pyaas na ho,Koi umeed na toote koi be aas na ho, Yaad karke use tanhai ka ehsaas na ho, Ya ilahi mujhe abbas dilaawar dede



Jab mere ghar me alam hai to alamdaar bhi ho,

mere aaka mere maula, mere aaka mere maula

8.     Aye kaleem ho gaye maqbool dua-e-haider, Murtaza usko kaha fatema zehra ne pisar, Aarzoo ki thi ali ne jo huzoor-e-dawar, Ya ilahi mujhe abbas dilaawar dede

Jab mere ghar me alam hai to alamdaar bhi ho

mere aaka mere maula, mere aaka mere maula
