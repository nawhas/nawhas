ey merey bey kafan ey gharibul watan marhaba ya hussain

tu hey deen ki baqaa keh raha hey khuda shukria ya hussain



jab talak sa(n)s hey apna waada hey ye hoga maatam tera

farshey majlis pey ye har azadar ki hey sada ya hussain



seena-ey naagawaa(n) sey nikaali sina kaamp utha hey aasma(n)

dekh kar sabr ko aap key ro diye ambiya ya hussain



zulm kesey huwey taaziyaaney lagey phir bhi rotey huwey

tera matam kiya teri hamsheer ney bey rida ya hussain



shaamey aashoor sey maa kis tarha usey loriya(n) deti rahi

tera asghar liye apni aagosh mey karbala ya hussain



zulm kesa huwa pyasey mazloom pey hai khanjar chala

beyn karti rahi terey laashey pey ye fatema ya hussain



qaafla ruk gaya pushtey sajjad par taaziyaaney lagey

chaltey naaqey sey jab teri beti giri lab pey tha ya hussain



bey ridai ka gham terey sajjad ko khoo(n) rulaata raha

shaam mey jab gaya maut sey pehley woh mar gaya ya hussain



terey gham mey jiye(n) terey gham mey marey(n) tujh pey rotey rahey(n)

bas takallum aur abbas ki hey ye sada ya hussain
